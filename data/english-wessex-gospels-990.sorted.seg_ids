b.JOH.1.1	On frymðe wæs Word, and þæt Word wæs mid Gode, and God wæs þæt Word.
b.JOH.1.10	He wæs on middanearde, and middaneard wæs geworht þurh hine, and middaneard hine ne gecneow.
b.JOH.1.11	To his agenum he com, and hig hyne ne underfengon.
b.JOH.1.12	Soðlice swa hwylce swa hyne underfengon, he sealde him anweald þæt hi wæron Godes bearn, þam ðe gelyfað on his naman:
b.JOH.1.13	ða ne synt acennede of blodum, ne of flæsces willan, ne of weres willan, ac hig synt of Gode acennede.
b.JOH.1.14	And þæt Word wæs flæsc geworden, and eardode on us, and we gesawon hys wuldor, swylce acennedes wuldor of Fæder, þæt wæs ful mid gyfe and soðfæstnysse.
b.JOH.1.15	Iohannes cyþ gewitnesse be him, and clypaþ þus cweðende, ‘Þes wæs þe ic sæde, “Se ðe to cumenne is æfter me wæs geworden beforan me, for þam he wæs ær þonne ic.”’.
b.JOH.1.16	And of his gefyllednesse we ealle onfengon gyfe for gyfe.
b.JOH.1.17	For þam þe æ wæs geseald þurh Moysen; and gyfu and soþfæstnes is geworden þurh Hælend Crist.
b.JOH.1.18	Ne geseah   næfre nan mann God, butan se ancenneda Sunu hit cyðde, se is on his Fæder bearme.
b.JOH.1.19	And þæt is Iohannes gewitnes: Ða þa Iudeas sendon hyra sacerdas and hyra diaconas fram Ierusalem to him þæt hi axsodon hine and þus cwædon, ‘Hwæt eart þu?’
b.JOH.1.2	Þæt wæs on fruman mid Gode.
b.JOH.1.20	And he cyðde and ne wiðsoc, and þus cwæð, ‘Ne eom ic na Crist.’
b.JOH.1.21	And hig axsodon hine and þus cwædon, ‘Eart ðu Elias?’ And he cwæð, ‘Ne eom ic hit.’ Ða cwædon hi, ‘Eart ðu witega?’ And he andwyrde and cwæð, ‘Nic.’
b.JOH.1.22	Hig cwædon to him. ‘Hwæt eart þu? Þæt we andwyrde bringon þam ðe us to þe sendon. Hwæt segst þu be þe sylfum?’
b.JOH.1.23	He cwæð, ‘Ic eom clypiendes stefn on westene. Gerihtað Drihtnes weg, swa se witega Isaias cwæð.’
b.JOH.1.24	And þa þe þær asende wæron, þa wæron of sundorhalgon.
b.JOH.1.25	And hig axsodon hine and cwædon to him, ‘Hwi fullast þu, gif þu ne eart [Crist] , ne Elias , ne witega?’
b.JOH.1.26	Iohannes him andswarode, ‘Ic fullige on wætere; tomiddes eow stod þe ge ne cunnon.
b.JOH.1.27	He is þe æfter me toweard is, se wæs geworden beforan me; ne eom ic wyrðe þæt ic unbinde his sceoþwang.’
b.JOH.1.28	Ðas þing wæron gewordene on Bethania begeondan Iordanen þær Iohannes fullode.
b.JOH.1.29	Oþre dæg Iohannes geseah þone Hælend to him cumende, and cwæð, ‘Her is Godes lamb; her is se þe deð aweg middaneardes synne .
b.JOH.1.3	Ealle þing wæron geworhte ðurh hyne; and nan þing næs geworht butan him.
b.JOH.1.30	Þes is be ðam ic sæde, “Æfter me cymð wer þe me beforan geworden wæs, for ðam þe he wæs ær ðonne ic.”
b.JOH.1.31	And ic hyne nyste; ac ic com and fullode on wætere to ðæm þæt he wære geswutelud on Israhela folce.’
b.JOH.1.32	And Iohannes cyþde gewitnesse cweðende, ‘Þæt ic geseah nyðer cumendne Gast of heofenum swa swa culfran, and wunode ofer hine.
b.JOH.1.33	And ic hine ne cuðe; ac se þe me sende to fullianne on wætere, he cwæð to me, “Ofer þone þe ðu gesyhst nyðer stigendne Gast and ofer hine wuniendne, þæt is se ðe fullað on Halgum Gaste.”
b.JOH.1.34	And ic geseah, and gewitnesse cyðde þæt þes is Godes Sunu.’
b.JOH.1.35	Eft oðre dæg stod Iohannes, and twegen of his leorningcnihtum;
b.JOH.1.36	and he cwæð, þa he geseah þone Hælend gangende, ‘Her is Godes lamb.’
b.JOH.1.37	Ða gehyrdon hyne twegen leorningcnihtas sprecende, and fylidon þam Hælende.
b.JOH.1.38	Þa beseah se Hælend, and geseah hig him fyliende, and cwæð to him, ‘Hwæt sece gyt?’ Hi cwædon to him, ‘Rabbi—þæt is gecweden and gereht, Lareow—hwar eardast ðu?’
b.JOH.1.39	He cwæþ to him, ‘Cumaþ and geseoþ.’ Hi comon and gesawon hwar he wunode, and mid him wunodon on ðam dæge; hit was þa seo teoðe tid.
b.JOH.1.4	Þæt wæs lif þe on him geworht wæs; and þæt lif wæs manna leoht.
b.JOH.1.40	Andreas, Simones broþur Petres , wæs oþer of þam twam, þa gehyrdon æt Iohanne, and him fyligdon.
b.JOH.1.41	Ðes gemette ærost Simonem his broðor, and cwæð to him, ‘We gemetton Messiam’—þæt is gereht Crist.
b.JOH.1.42	And hig læddon hine to þam Hælende. Ða beheold se Hælend hyne, and cwæð ‘Þu eart Simon Ionan sunu; þu bist genemned Cephas’—þæt is gereht, Petrus.
b.JOH.1.42	Both Cephas (Aramaic) and Petrus (Greek) mean rock .
b.JOH.1.43	On mergen he wolde faran on Galilea, and he gemette Philippus; and se Hælend cwæð to him, ‘Fylig me.’
b.JOH.1.44	Soþlice Philippus wæs fram Bethzaida, Andreas ceastre and Petres.
b.JOH.1.45	Philippus gemette Nathanael, and cwæþ to him, ‘We gemetton ðone Hælend, Iosepes sunu of Nazareth, þone wrat Moyses and þa witegan on ðære æ.’
b.JOH.1.46	And Nathanahel cwæð to him, ‘Mæg ænig þing godes beon of Nazareth?’ Philippus cwæð to him, ‘Cum and geseoh.’
b.JOH.1.47	Ða geseah se Hælend Nathanahel to him cumendne, and cwæð be him, ‘Her is Israhelisc wer, on ðam nis nan facn.’
b.JOH.1.48	Ða cwæð Nathanahel to him, ‘Hwanon cuðest ðu me?’ Þa andswarode se Hælend and cwæð to him, ‘Ic geseah þe þa þu wære under þam fictreowe, ær ðam þe Philippus þe clypode.’
b.JOH.1.49	Him andswarode þa Nathanahel and ðus cwæð, ‘Rabbi, þu eart Godes Sunu, and þu eart Israhela cing.’
b.JOH.1.5	And þæt leoht lyht on ðystrum; and þystro þæt ne genamon.
b.JOH.1.50	Þa cwæð se Hælend to him, ‘Þu gesyhst mare þonne þis sy, for pam þe ðy gelyfdest ða ic cwæð þæt ic gesawe þe under þam fictreowe.’
b.JOH.1.51	And he sæde him, ‘Soð ic secge eow, ge geseoð opene heofonas, and Godes englas up stigende and nyðer stigende ofer mannes Sunu.’
b.JOH.1.6	Mann wæs fram Gode asend, þæs nama wæs Iohannes.
b.JOH.1.7	Ðes com to gewitnesse, þæt he gewitnesse cyðde be ðam leohte, þæt ealle menn þurh hyne gelyfdon.
b.JOH.1.8	Næs he leoht, ac þæt he gewitnesse forð bære be þam leohte.
b.JOH.1.9	Soð leoht wæs þæt onlyht ælcne cumendne man on þisne middaneard.
b.JOH.2.1	On þam þriddan dæge wæron gyfta gewordene on Chanaa Galilee; and þæs Hælendes modor wæs þær.
b.JOH.2.10	and cwæð to him, ‘Ælc man sylþ ærest god win, and þonne hig druncene beoð, þæt þe wyrse byð; ðy geheolde þæt gode win oð þis.’
b.JOH.2.11	Ðis wæs þæt forme tacn þe se Hælend worhte on Chanaa Galilee, and geswutelode his wuldor; and his leorningcnihtas gelyfdon on hine.
b.JOH.2.12	Æfter þyson he and hys modor and his gebroðru and his leorningcnihtas foron to Capharnaum, and wunedon þar feawa daga.
b.JOH.2.13	And hit wæs neah Iudea eastron, and se Hælend for to Ierusalem,
b.JOH.2.14	and gemette on þam temple þa ðe sealdon oxan and sceap and culfran, and sittende myneteras.
b.JOH.2.15	And he worhta swipan of strengon, and hig ealle of ðam temple adraf, ge sceap ge oxan ; and he ageat þara mynetera feoh, and towearp hyra mysan;
b.JOH.2.16	and sæde þam þe ða culfran cypton, ‘Doð þas þing heonon; ne wyrce ge mines Fæder hus to mangunghuse.’
b.JOH.2.17	Psalm 69:9
b.JOH.2.17	Þa gemundon his leorningcnihtas þæt ðe awriten is, ‘Þines huses anda me et.’
b.JOH.2.18	Ða andswaredon him þa Iudeas and cwædon, ‘Hwylc tacn ætywst þu us, for ðam þe þu ðas ðing dest?’
b.JOH.2.19	Se Hælend him andswarude and cwæð, ‘Towurpað þis tempel, and ic hit arære binnan þrim dagon.’
b.JOH.2.2	Soþlice se Hælend and his leorningcnihtas wæron gelaðode to þam gyfton.
b.JOH.2.20	Ða Iudeas cwædon to him, ‘Þis tempel wæs getimbrod on six and feowertigon wintron, and arærst þu hit on þrym dagon?’
b.JOH.2.21	Soðlice he hyt cwæð be hys lichaman temple.
b.JOH.2.22	Ða he of deaðe aras, þa gemundon his leorningcnihtas þæt he hit be him sylfum cwæð ; and hi gelyfdon halegum gewrite and þære spræce þe se Hælend spræc.
b.JOH.2.23	Ða he wæs on Ierusalem on eastron on freolsdæge, manega gelyfdon on his naman, þa hi gesawon ða tacna þe he worhte.
b.JOH.2.24	Se Hælend ne geswutelode hine syflne him, for ðam he cuðe hi ealle,
b.JOH.2.25	and for þam him næs nan þearf þæt ænig man sæde gewitnesse be men; he wiste witodlice hwæt wæs on men.
b.JOH.2.3	And þa þæt win geteorude, þa cwæð þæs Hælendes modor to him, ‘Hi nabbað win.’
b.JOH.2.4	Þa cwæþ se Hælend to hyre, ‘La wif, hwæt is me and þe? Gyt min tima ne com.’
b.JOH.2.5	Ða cwæð þæs Hælendes modor to þam þenum, ‘Doð swa hwæt swa he eow secge.’
b.JOH.2.6	Þær wæron soðlice aset six stænene wæterfatu, æfter Iudea geclænsunge, ælc wæs on twegra sestra gemete oððe on þreora.
b.JOH.2.7	Ða bead se Hælend þæt hig þa fatu mid wætere gefyldon. And hig gefyldon þa oþ þone brerd.
b.JOH.2.8	Ða cwæþ se Hælend, ‘Hladaþ nu, and berað þære drihte ealdre.’ And hi namon.
b.JOH.2.9	Ða se drihte-ealdor þæs wines onbyrigde þe of þam wætere geworden wæs, he nyste hwanon hyt com,—þa þenas soðlice wiston þe þæt wæter hlodon; se drihte-ealdor clypode þone brydguman,
b.JOH.3.1	Soðlice sum Phariseisc man wæs genemned Nichodemus, se wæs Iudea ealdor.
b.JOH.3.10	Se Hælend andswarode and cwæð to him, ‘Ðu eart lareow Israhela folc, and þu nast þas ðing?’
b.JOH.3.11	Soþ ic þe secge, þæt we sprecað þæt we witon, and we cyðað þæt we gesawon; and ge ne underfoð ure cyðnesse.
b.JOH.3.12	Gif ic eow eorþlice þing sæde, and ge ne gelyfað, humeta gelyfe ge gif ic eow heofonlice þing secge?
b.JOH.3.13	And nan man ne astihð to heofenum, buton se ðe nyðer com of heofonum, mannes Sunu se ðe com of heofonum.
b.JOH.3.14	And swa swa Moyses þa næddran up ahof on þam westene, swa gebyrað þæt mannes Sunu beo up ahafen:
b.JOH.3.15	Þæt nan þara ne forwurðe þe on hyne gelyfð ac hæbbe þæt ece lif.’ Hæ    Hlkjælsjfdq2u
b.JOH.3.16	God lufode middaneard swa þæt he sealde his ancennedan Sunu, þæt nan ne forwurðe þe on hine gelyfð, ac hæbbe þæt ece lif.
b.JOH.3.17	Ne sende God his Sunu on middanearde þæt he demde middanearde, ac þæt middaneard sy gehæled þurh hine.
b.JOH.3.18	Ne biþ þam gedemed ðe on hine gelyfð; se ðe ne gelyf ð, him biþ gedemed, for þam þe he ne gelyfde on ðone naman þæs ancennedan Godes Suna.
b.JOH.3.19	Þæt is se dom, þæt leoht com on middaneard, and menn lufedon þystro swyþor ðonne þæt leoht: hyra weorc wæron yfele.
b.JOH.3.2	Ðes com to him on niht, and cwæð to him, ‘Rabbi, þæt is, Lareow, we witon þæt þu come fram Gode; ne mæg nan man þas tacn wyrcan þe ðu wyrcest, buton God beo mid him.’
b.JOH.3.20	Ælc ðara þe yfele deð hatað þæt leoht, and he ne cymþ to leohte, þæt his weorc ne syn gerihtlæhte.
b.JOH.3.21	Witodlice se ðe wyrcð soðfæstnesse cymþ to ðam leohte, þæt his weorc syn geswutelude, for ðam þe hig synt on Godes gedone.
b.JOH.3.22	Æfter þyson com se Hælend and his leorningcnihtas to Iudea lande, and wunode ðær mid him, and fullode.
b.JOH.3.23	And Iohannes fullode on Enon wið Salim, for ðam þe þær wæron manega wætro; and hi togædere comun, and wæron gefullode.
b.JOH.3.24	Ða gyt næs Iohannes gedon on cweartern.
b.JOH.3.25	Þa smeadon Iohannes leorningcnihtas and þa Iudeas be þære clænsunge,
b.JOH.3.26	and comon to Iohanne, and cwædon to him, ‘Rabbi, se ðe mid þe wæs begeondan Iordane, be ðam þu cyðdest gewitnesse, nu he fullaþ, and ealle hig cumaþ to him.’
b.JOH.3.27	Iohannes andwurde and cwæð, ‘Ne mæg mann nan þing underfon , buton hit beo [ him ] of heofonum geseald.
b.JOH.3.28	Ge sylfe me synd to gewitnesse þæt ic sæde, “Ne eom ic Crist, ac ic eom asend beforan hine.”
b.JOH.3.29	Se ðe bryde hæfð se is brydguman; se þe is þæs brydguman freond and stent and gehyrþ hyne, mid gefean he geblissað for þæs brydguman stefne: þes min gefea is gefylled.
b.JOH.3.3	Se Hælend him andswarude and cwæð, ‘Soð ic þe secge, buton hwa beo edniwan gecenned, ne mæg he geseon Godes rice.’
b.JOH.3.30	Hit gebyrað þæt he weaxe, and þæt ic wanige.
b.JOH.3.31	Se ðe ufenan com se is ofer ealle; se þe of eorðan is se sprycþ be eorðan; se þe of heofone com se is ofer ealle.
b.JOH.3.32	And he cyð þæt he geseah and gehyrde, and nan man ne underfehð his cyðnesse.
b.JOH.3.33	Soðlice se þe [ his [ cyðnesse underfehþ, he getacnað þæt God is soðfæstnys.
b.JOH.3.34	Se ðe God sende sprycð Godes word; ne sylþ God þone Gast be gemete.
b.JOH.3.35	Fæder lufað þone Sunu, and sealde ealle þing on his hand.
b.JOH.3.36	Se þe gelyfð on Sunu se hæfð ece lif; se þe þam Suna is ungeleafsum ne gesyhþ he lif, ac Godes yrre wunað ofer hine.’
b.JOH.3.4	Ða cwæð Nichodemus to him, ‘Hu mæg   man beon eft acenned þonne he bið eald? Cwyst ðu mæg he eft cuman on his modor innoð and beon eft acenned?’
b.JOH.3.5	Se Hælend him andswarude and cwæð, ‘Soþ ic þe secge, buton hwa beo geedcenned of wætere and of Haligum Gaste, ne mæg he in faran on Godes rice.
b.JOH.3.6	Ðæt þe acenned is of flæsce þæt is flæsc; and þæt þe of Gaste is acenned þæt is gast.
b.JOH.3.7	Ne wundra þu for ðam þe ic sæde þe, “Eow gebyrað þæt ge beon acennede edniwan.”
b.JOH.3.8	Gast oreðað þar he wile, and þu gehyrst his stefne, and þu nast hwanon he cymþ, ne hwyder he gæþ; swa is ælc þe acenned is of Gaste.’
b.JOH.3.9	Ða andswarode Nichodemus and cwæð, ‘Hu magon þas þing þus geweorðan?’
b.JOH.4.1	Ða se Hælend wyste þæt þa Pharisei gehyrdon þæt he hæfde ma leorningcnihta þonne Iohannes,
b.JOH.4.10	Ða andswarode se Hælend and cwæð to hyre, ‘Gif þu wistest Godes gyfe, and hwæt se is þe cwið to þe, “Syle me drincan,” witodlice þu bæde hine þæt he sealde þe lifes wæter.’
b.JOH.4.11	Ða cwæð þæt wif to him, ‘Leof, ne ðu næfst nan þing mid to hladanne , and þes pyt is dep; hwanon hæfst þu lifes wæter?
b.JOH.4.12	Cwyst ðu þæt þu si mærra þonne ure fæder Iacob, se ðe us þisne pytt sealde, and he and his bearn and his nytenu of ðam druncon?’
b.JOH.4.13	Ða andswarode se Hælend and cwæþ to hyre, ‘Ælcne ðara þyrst eft þe of ðyson wætere drincð ;
b.JOH.4.14	witodlice ælc þara þe drincð of þam wætere þe ic him sylle [. . .] bið on him will forð ræsendes wætres on ece lif.
b.JOH.4.15	Ða cwæþ þæt wif to him, ‘Hlaford, syle me þæt wæter þæt me ne þyrste, ne ic ne ðurfe her feccan.’
b.JOH.4.16	Ða cwæþ se Hælend to hyre, ‘Ga, clupa þinne ceorl, and cum hider.’
b.JOH.4.17	Ða andwurde þæt wif and cwæð, ‘Næbbe ic nanne ceorl.’ Ða cwæð se Hælend to hyre, ‘Wel þu cwæde þæt þu næfst ceorl;
b.JOH.4.18	witodlice þu hæfdest fif ceorlas, and se ðe ðu nu hæfst nis ðin ceorl; æt þam þu sædest soð.’
b.JOH.4.19	Ða cwæð þæt wif to him, ‘Leof, þæs me ðyncð þu eart witega.
b.JOH.4.2	þeah se Hælend ne fullode, ac his leorningcnihtas,
b.JOH.4.20	Ure fæderas hig gebædon on þissere dune, and gesecgað þæt on Ierusalem sy seo stow þæt man on gebidde.’
b.JOH.4.21	Ða cwæð se Hælend to hyre, ‘La wif, gelyf me, þæt seo tid cymð þonne ge ne gebiddaþ Fæder ne on þisse dune ne on Ierusalem .
b.JOH.4.22	Ge gebiddað þæt ge nyton; we gebiddaþ þæt we witon; for þam þe hæl is of Iudeum.
b.JOH.4.23	Ac se tid cymð, and nu is, þonne soþe gebedmen gebiddaþ Fæder on gaste and on soðfæstnesse; witodlice Fæder secþ swylce þe hyne gebiddon.
b.JOH.4.24	Gast is God; and þam þe hyne gebiddað gebyrað þæt hig gebiddon on gaste and on soðfæstnesse.’
b.JOH.4.25	Ðæt wif cwæþ to him, ‘Ic wat þæt Messias cymð þe is genemned Crist; þonne he cymð, he cyð us ealle ðing.’
b.JOH.4.26	Se Hælend cwæð to hyre, ‘Ic hit eom þe wið þe sprece.’
b.JOH.4.27	And þærrihte comon his leorningcnihtas, and hig wundredon þæt he wiþ þæt wif spræc; þea hyra nan ne cwæð, ‘Hwæt secst þu?’ oððe, ‘Hwæt sprycst þu wið hig?’
b.JOH.4.28	Witodlice þæt wif forlet hyre wæterfæt, and eode to þære byrig, and cwæð to þam mannum,
b.JOH.4.29	‘Cumað and geseoð þone man þe me sæde ealle [ þa ] þing þe ic dyde; cweðe ge is he Crist?’
b.JOH.4.3	ða forlet he Iudea land, and for eft on Galilea.
b.JOH.4.30	Ða eodon hi ut of ðære byrig, and comon to him.
b.JOH.4.31	Ongemang his leorningcnihtas hine bædon, and þus cwædon, ‘Lareow, et.’
b.JOH.4.32	Ða cwæð he to him, ‘Ic hæbbe þone mete to etanne þe ge nyton.’
b.JOH.4.33	Ða cwædon his leorningcnihtas him betwynan, hwæðer ænig man him mete brohte.
b.JOH.4.34	Ða cwæð se Hælend to him, ‘Min mete is þæt ic wyrces þæs willan ðe me sende, þæt ic fullfremme his wroc.
b.JOH.4.35	Hu ne secge ge þæt nu gyt synt feowur monðas ær man ripan mæge? Nu ic eow secge, “Hebbað upp eowre eagan, and geseoð þas eardas þæt hig synt scire to ripanne .
b.JOH.4.36	And se ðe ripð nimð mede, and gaderaþ wæstm on ecum life, þæt ætgædere geblission se þe sæwþ and se ðe ripð.
b.JOH.4.37	On þyson is witodlice soð word, for ðam oþer is se ðe sæwþ, oþer is se ðe ripþ.
b.JOH.4.38	Ic sende eow to ripanne þæt þæt ge ne beswuncon; oðre swuncon, and ge eodun on hyra geswinc.”’
b.JOH.4.39	Witodlice manige Samaritanisce of ðære ceastre gelyfdon on hyne for þæs wifes wordon þe be him cyþde, ‘Þæt he sæde me ealle þa þing þe ic dyde.’
b.JOH.4.4	Him gebyrode þæt he sceolde faran þurh Samaria land.
b.JOH.4.40	Ða þa Samaritaniscean comon to him, hig gebædon hine þæt he wunode ðær ; and he wunode þær twegen dagas.
b.JOH.4.41	And mycle ma gelyfdon for his spæce;
b.JOH.4.42	and cwædon to þam wife, ‘Ne gelyfe we na for ðinre spræce; we sylfe gehyrdon, and we witon þæt he is soþ middaneardes Hælend .’
b.JOH.4.43	Soðlice æfter twam dagon he ferde þanone, and for to Galilea.
b.JOH.4.44	Se Hælend sylf cyþde gewitnesse þæt nan witega næfð nanne wurðscype on hys agenum earde.
b.JOH.4.45	Þa he com to Galileam, þa underfengon hi hine, þa hi gesawon ealle þa þing þe he worhte on Ierusalem on freolsdæge; and hi comun to þam freolsdæge.
b.JOH.4.46	And he com eft to Channa Galileé , þær he worhte þæt win of wætere. Sum undercyning wæs, þæs sunu wæs gesyclod on Capharnaum.
b.JOH.4.47	Þa þa se gehyrde þæt se Hælend for fram Iudea to Galilea, he com to him and bæd hine þæt he fore and gehælde his sunu; soðlice he læg æt forðfore.
b.JOH.4.48	Ða cwæþ se Hælend to him, ‘Buton ge tacna and forebeacna geseon, ne gelyfe ge.’
b.JOH.4.49	Ða cwæð se undercing to him, ‘Drihten, far ær min sunu swelte.’
b.JOH.4.5	Witodlice he com on Samarian ceastre , þe is genemned Sichar, neah þam tune þe Iacob sealde Iosepe his suna;
b.JOH.4.50	And se Hælend cwæð, ‘Ga, þin sunu leofað.’ Ða eode he, and gelyfde þære spræce þe se Hælend him sæde.
b.JOH.4.51	Ða he for, þa urnon his þeowas ongean hyne, and sædon þæt his sunu leofode.
b.JOH.4.52	Ða axode he to hwylcon tima him bet wære. And hi sædon, ‘Gyrstandæg to þære seofoþan tide se fefor hine forlet.’
b.JOH.4.53	Ða ongeat se fæder þæt hit wæs on þære tide ðe se Hælend cwæð, ‘Þin sunu leofað.’ And he gelyfde and eall his hiwræden.
b.JOH.4.54	Se Hælend worhte þis tacen eft oþre siþe, þa he com fram Iudea lande to Galilea.
b.JOH.4.6	þær wæs Iacobes wyl. Se Hælend sæt æt ðam wylle, þa he wæs werig gegan; and hit wæs middæg.
b.JOH.4.7	Þa com þær an wif of Samaria, wolde wæter feccan; ða cwæð se Hælend to hyre, ‘Syle me drincan.’
b.JOH.4.8	His leorningcnihtas ferdon þa to þære ceastre, woldon him mete bicgan.
b.JOH.4.9	Þa cwæð þæt Samaritanisce wif to him, ‘Humeta bitst þu æt me drincan, þonne ðu eart Iudeisc, and ic eom Samaritanisc wif? Ne brucað Iudeas and Samaritanisce metes ætgædere.’
b.JOH.5.1	Æfter þyson wæs Iudea freolsdæg, and se Hælend for to Ierusalem.
b.JOH.5.10	Ða cwædon þa Iudeas to þam þe þær gehæled wæs, ‘Hit is restedæg; nis ðe alyfed þæt þu þin bedd bere.’
b.JOH.5.11	He andswarude him and cwæð, ‘Se ðe me gehælde se cwæð to me, “Nim þin bedd, and ga.”’
b.JOH.5.12	Ða axsodon hi hine, hwæt se man wære þe þe sæde, ‘Nim þin bedd, and ga?’
b.JOH.5.13	Se þe þær gehæled wæs nyste hwa hit wæs; se Hælend soþlice beah fram þære gegaderunge.
b.JOH.5.14	Æfter þam se Hælend hine gemette on þam temple, and cwæþ to him, ‘Nu þu eart hal geworden; ne synga þu, þe læs þe þe on sumon þingon wyrs getide.’
b.JOH.5.15	Ða for se man, and cyðde hit þam Iudean þæt hit wære se Hælend þe hyne hælde.
b.JOH.5.16	For þam þa Iudeas ehton þone Hælend, for ðam þe he dyde þas þing on restedæge.
b.JOH.5.17	Ða andswarode se Hælend him and cwæð, ‘Min Fæder wyrcð oþ þis nu gyt, and ic wyrce.’
b.JOH.5.18	Þæs þe ma þa Iudeas sohton hine to ofsleanne, næs na for þam anum þe he þone restedæg bræc, ac for þam þe he cwæð þæt God wære his Fæder, and hine sylfne dyde Gode gelicne.
b.JOH.5.19	Witodlice se Hælend andswarode and cwæþ to him, ‘Soð ic eow secge, ne mæg se Sunu nan þing don, buton þæt he gesyhþ his Fæder don; ða þing þe he wyrcþ, se Sunu wyrcð gelice.
b.JOH.5.2	On Ierusalem ys an mere, se is genemnded on Ebreisc Bethsaida ; se mere hæfð fif porticas.
b.JOH.5.20	Se Fæder lufað þone Sunu, and geswutelað him ealle þa þing þe he wyrcþ; and maran weorc þonne þas syn he geswutelað him, þæt ge wundrigeon.
b.JOH.5.21	Swa se Fæder awecð þa deadan and geliffæst, swa eac se Sunu geliffæst þa [ ðe ]   he wyle.
b.JOH.5.22	Ne se Fæder ne demð nanun menn, ac he sealde ælcne dom þam Suna;
b.JOH.5.23	þæt ealle arwurþigeon þone Sunu, swa swa hig arwurþigeaþ þone Fæder. Se ðe ne arwurðaþ þone Sunu, ne arwurþaþ he þone Fæder þe hine sende.
b.JOH.5.24	Soð ic secge eow, þæt se þe min word gehyrð, and þam gelyfð þe me sende, se hæfð ece lif, and ne cymþ æt þam dome, ac færð fram deaðe to life.
b.JOH.5.25	Soð ic secge eow, þæt seo tid cymð, and nu is, þonne þa deadan gehyrað Godes Suna stefne; and þa lybbað þe hig gehyrað.
b.JOH.5.26	Swa se Fæder hæfþ lif on him sylfon, swa he sealde þam Suna þæt he hæfde lif on him syluon;
b.JOH.5.27	and sealde him anweald þæt he moste deman, for ðam þe he is mannes Sunu.
b.JOH.5.28	Ne wundrigeon ge ðæs þæt seo tid cymð þæt ealle gehyrað his stefne þe on byrgenum synt;
b.JOH.5.29	and þa þe god worhton farað on lifes æreste; and þa þe yfel dydon, on domes æreste.’
b.JOH.5.3	On þam porticon læg mycel menigeo geadludra, blindra, and healtra, and forscruncenra, and geanbideon þæs wæteres styrunge.
b.JOH.5.30	‘Ne mæg ic nan þing don fram me sylfum; ic deme swa swa ic gehyre, and min dom is ryht, for ðam ic ne sece minne willan [ ac þæs ] þe me sende.
b.JOH.5.31	Gif ic gewitnesse be me cyþe, min gewitnes nis soð.
b.JOH.5.32	Oþer is se ðe cyþ gewitnesse be me; and ic wat þæt seo cyðnes is soð þe he cyþ be me.
b.JOH.5.33	Ge sendon to Iohanne, and he cyðde soþfæstnesse gewitnesse.
b.JOH.5.34	Ic ne onfo gewitnesse fram menn; ac þas þing ic secge þæt ge syn hale.
b.JOH.5.35	He wæs byrnende leohtfæt and lyhtende; ge woldon sume hwile geblissian on his leohte.
b.JOH.5.36	Ic hæbbe maran gewitnesse þone Iohannes; witodlice þa weorc þe Fæder me sealde þæt ic hig fullfremme, ða weorc þe ic wyrce cyþað gewitnesse be me þæt Fæder me asende.
b.JOH.5.37	And se Fæder þe me sende cyþ gewitnesse be me. Ne ge næfre his stefne ne gehyrdon, ne ge his hiw ne gesawon.
b.JOH.5.38	And ge nabbað his word on eow wunigende; for þam þe ge ne gelyfað þam ðe he sende.
b.JOH.5.39	Smeageað halige gewritu, for ðam þe ge wenað þæt ge habbon ece lif on þam; and hig synt þe gewitnesse cyþaþ be me;
b.JOH.5.4	Drihtenes engel com to his timan on þone mere, and þæt wæter wæs astyrend; and se þe raþust com on þone mere æfter þæs wæteres styrunge wearþ gehæled fram swa hwylcere untrumnysse swa he on wæs.
b.JOH.5.40	and ge nellað cuman to me þæt ge habbon lif.
b.JOH.5.41	Ne underfo ic nane beorhtnesse æt mannum.
b.JOH.5.42	Ac ic gecneow eow, þæt ge nabbaþ Godes lufe on eow.
b.JOH.5.43	Ic com on mines Fæder naman, and ge me ne underfengon; gyf oþer cymþ on his agenum naman, hyne ge underfoð.
b.JOH.5.44	Hu mage ge gelyfan þe eow betweonan wuldor underfoð, and ne seceaþ þæt wuldor þe is fram Gode syluum?
b.JOH.5.45	Ne wene ge þæt ic eow wrege to Fæder; se is þe eow wregð, Moyses on þone ge gehyhtað.
b.JOH.5.46	Witodlice gif ge gelyfdon on Moyses, ge gelyfdon eac me; soðlice he wrat be me.
b.JOH.5.47	Gif ge his stafum ne gelyfað, hu gelyfe ge minum wordum?’
b.JOH.5.5	Ðær wæs   sum man eahta and þrittig wintra on his untrumnysse.
b.JOH.5.6	Þa se Hælend geseah þysne licgean, and wiste þæt he þær lange tide wæs, ða cwæþ he to him, ‘Wylt þu hal beon?’
b.JOH.5.7	Ða andswarode se seoca him and cwæþ, ‘Drihten, ic næbbe nanne man þæt me do on þone mere, þonne þæt wæter astyred bið; ðonne ic cume, þonne biþ oþer beforan me.’
b.JOH.5.8	Ða cwæð se Hælend to him, ‘Aris, nim þin bed, and ga.’
b.JOH.5.9	And se man wæs sona hal, and he nam his bed, and eode. Hit wæs restedæg on ðam dæge.
b.JOH.6.1	Æfter þyson for se Hælend ofer þa Galileiscan sæ, seo is Tiberiadis.
b.JOH.6.10	Ða cwæð se Hælend, ‘Doð þæt þas men sitton.’ On þære stowe wæs mycel gærs ; ðær sæton þa swylce fif þusendo manna.
b.JOH.6.11	Se Hælend nam þa hlafas, and þanc wurðlice dyde, and hig todælde þam sittendum, and eall swa of þam fixum swa mycel swa hig woldon.
b.JOH.6.12	Ða hig fulle wæron, þa cwæð he to his leorningcnihton, ‘Gaderiaþ þa brytsena þe þar to lafe wæron, þæt hig ne losigeon.’
b.JOH.6.13	Hig gegaderedon, and fyldon twelf wyligeon fulle þæra brytsena of þam þe þa læfdon þe of þam fif berenan hlafon æton.
b.JOH.6.14	Ða men cwædon, þa hig gesawon þæt he þæt tacen worhte, ‘Þæt þes is soðlice witega þe on middangeard cymþ.’
b.JOH.6.15	Ða se Hælend wiste þæt hig woldon cuman and hine gelæccean and to cynge don, þa fleah he ana uppon þone munt. 1-13 †Mt 14:13-21; Mk 6:32-44; Lk 9:10-17
b.JOH.6.17	And þa hig eodon on scyp, hi comon ofer þa sæ to Capharnaum; hit wearð þa þystre, and se Hælend ne com to him.
b.JOH.6.18	Mycel wind bleow, and hit wæs hreoh sæ.
b.JOH.6.19	Witodlice þa hig hæfdon gerowen swylce twentig furlangra oððe þrittig, þa gesawon hig þone Hælend uppan þære sæ gan, and þæt he wæs gehende þam scype; and hig him ondredon.
b.JOH.6.2	And him fylide mycel folc, for þam þe hig gesawon þa tacna þe he worhte on þam þe wæron geuntrumode.
b.JOH.6.20	He cwæð þa to him, ‘Ic hit eom; ne ondrædað eow.’
b.JOH.6.21	Hig woldon hyne niman on þæt scyp; and sona þæt scyp wæs æt þam lande þe hig woldon to faran.
b.JOH.6.22	Soþlice oþre dæg seo menigeo þe stod begeondan þam mere geseah þæt þær næs butan an scyp, and þæt se Hælend ne eode on scyp mid his leorningcnihtan, ac his leorningcnihtas sylfe ana foron;—
b.JOH.6.23	Oðre scypu comon fram Tiberiade wið þa stowe þar hig þone hlaf æton, Drihten þanciende;—
b.JOH.6.24	Ða se menigeo geseah þæt se Hælend þar næs ne his leorningcnihtas, þa eodon hig on scipu, and comon to Capharnaum, sohton ðone Hælend. 16-21 † Mt 14:22-33; Mk 6:47-51
b.JOH.6.25	And þa hig gemetton hyne begeondan þam mere, hig cwædon to him, ‘Lareow, hwænne come þu hider?’
b.JOH.6.26	Se Hælend him andswarude and cwæð, ‘Soþ ic eow secge, ne sece ge me for ðam þe ge tacnu gesawon, ac for þam þe ge æton of ðam hlafon, and synt fulle.
b.JOH.6.27	Ne wyrceaþ æfter þam mete þe forwyrð, ac æfter þam þe þurhwunað on ece lif, pone mannes Sunu eow sylþ; þone God Fæder getacnode.’
b.JOH.6.28	Hig cwædon to him, ‘Hwæt do we þæt we wyrceon Godes weorc?’
b.JOH.6.29	Þa andswarode se Hælend and cwæð to him, ‘Þæt is Godes weorc, þæt ge gelycan on ðone þe he sende.’
b.JOH.6.3	Witodlice se Hælend astah on anne munt and sæt þar mid his leorningcnihton.
b.JOH.6.30	Ða cwædon hig, ‘Hwæt dest þu to tacne þæt we geseon and gelyfon þæt þu hit wyrce?
b.JOH.6.31	Ure fæderas æton heofonlicne mete on westene; swa hit awriten is, “He sealde him etan hlaf of heofone.”’
b.JOH.6.32	Se Hælend cwæð to him, ‘Soð ic secge eow, ne sealde Moyses eow hlaf of heofonum; ac min Fæder eow sylþ soðne hlaf of heofonum.
b.JOH.6.33	Hit is Godes hlaf þe of heofone com, and sylþ middanearde lif.’
b.JOH.6.34	Hig cwædon to him, ‘Drihten, syle us þysne hlaf.’
b.JOH.6.35	Se Hælend cwæð to him, ‘Ic eom lifes hlaf; ne hingrað þone þe to me cymð, and ne þyrst þone næfre ðe on me gelyfð.
b.JOH.6.36	Ac ic eow sæde þæt ge gesawon me, and ne gelyfon.
b.JOH.6.37	Eall þæt Fæder me sylþ cymð to me; and ic ne wyrpe ut ðone þe ot me cymð.
b.JOH.6.38	For þam þe ic ne com of heofonum þæt ic minne willan do, ac þæs willan þe me sende.
b.JOH.6.39	Ðæt is þæs Fæder willa ðe me sende, þæt ic nan þing ne forleose of ðam þe he me sealde, ac awecce þæt on þam ytemestan dæge.
b.JOH.6.4	Hit wæs gehende eastron, Iudea freolsdæge.
b.JOH.6.40	Ðis is mines Fæder willa þe me sende, þæt ælc þe ðone Sunu gesyhþ and on hine gelyfð hæbbe ece lif; and ic hine awecce on þam ytemestan dæge.’
b.JOH.6.41	Ða murcnodon þa Iudeas be him for þam þe he cwæð, ‘Ic eom hlaf þe of heofonum com.’
b.JOH.6.42	And hig cwædon, ‘Hu nis þis se Hælend, Iosepes sunu? We cunnon his fæder and his modor; humeta segð þes, “Ic com of heofonum”?’
b.JOH.6.43	Se Hælend him andswarode and cwæð to him, ‘Ne murcniað eow betwynan.’
b.JOH.6.44	‘Ne mæg nan man cuman to me, buton se Fæder þe me sende hyne teo; and ic hine arære on ðam ytemestan dæge.
b.JOH.6.45	On ðæra witegena bocum is awriten, “Ealle eaðlære beoð Godes.” Ælc þe gehyrde æt Fæder, and leornode, cymð to me.
b.JOH.6.46	Ne geseah nan man Fæder, buton se ðe is [ of ] Gode, se gesyhþ Fæder.
b.JOH.6.47	Soð ic secge eow, se hæfð ece lif þe on me gelyfð.
b.JOH.6.48	Ic eom lifes hlaf.
b.JOH.6.49	Ure fæderas æton heofunlicne mete on westene, and hig synd deade.
b.JOH.6.5	Ða se Hælend his eagan up ahof and geseah þæt micel folc com to him, he cwæð to Philippe, ‘Hwær bicge we hlafas þæt þas eton?’
b.JOH.6.50	Ðis is se hlaf þe of heofonum com, þæt ne swelte se ðe of him ytt.
b.JOH.6.51	Ic eom lybbende hlaf þe of heofonum com; swa hwa swa ytt of ðyson hlafe, he leofað on ecnysse; and se hlaf þe ic sylle is min flæsc, for middaneardes life.’
b.JOH.6.52	Þa Iudeas fliton him betwynan and cwædon, ‘Hu mæg þes his flæsc us syllan to etanne ?’
b.JOH.6.53	Þa cwæþ se Hælend to him, ‘Soþ ic secge eow, næbbe ge lif on eow, buton ge eton mannes Suna flæsc and his blod drincon.
b.JOH.6.54	Se hæfð ece lif þe ytt min flæsc and drincð min blod; and ic hine arære on þam ytemestan dæge.
b.JOH.6.55	Soþlice min flæsc is mete, and min blod is drinc.
b.JOH.6.56	Se ðe ytt min flæsc and drincð min blod, he wunað on me, and ic on him.
b.JOH.6.57	Swa swa lybbende Fæder me sende, and ic lybbe þurh Fæder; and se ðe me ytt, he leofað þurh me.
b.JOH.6.58	Þis is se hlaf þe of heofonum com; na swa swa ure fæderas æton heofonlicne mete, and deade wæron; se þe ytt þysne hlaf, he leofað on ecnysse.’
b.JOH.6.59	Ðas þing he sæde on gesamnunge, þa he lærde on Capharnaum.
b.JOH.6.6	Þæt he cwæþ his fandigende; he wiste hwæt he don wolde.
b.JOH.6.60	Manega his leorningcnihta cwædon, þa hig ðis gehyrdon, ‘Heard is þeos spræc; hwa mæg hig gehyran?’
b.JOH.6.61	Ða wiste se Hælend þæt his leorningcnihtas murcnedon betweox him sylfon be þison, and he cwæð to him, ‘Þæt eow beswicð?
b.JOH.6.62	Gyf ge geseoþ mannes Sunu astigendne þær he ær wæs?
b.JOH.6.63	Gast is se ðe geliffæst; flæsc ne fremað nan þing; þa word þe ic eow sæde synt gast and lif.
b.JOH.6.64	Ac sume ge ne gelyfað.’ Witodlice se Hælend wiste æt fruman hwæt þa gelyfedan wæron, and hwa hine belæwon wolde.
b.JOH.6.64	And he cwæð, ‘For þig ic eow sæde þæt nan man ne mæg cuman to me, buton min Fæder hit him sylle.’
b.JOH.6.66	Syððan manega his leorningcnihta cyrdon on bæc, and ne eodun mid him.
b.JOH.6.67	Ða cwæþ se Hælend to þam twelfum, ‘Cweðe ge wylle ge fram me?’
b.JOH.6.68	Þa andwyrde him Simon Petrus and cwæð, ‘Drihten, to hwam ga we? Þu hæfst eces lifes word.
b.JOH.6.69	And we gelyfað and witon þæt þu eart Crist, Godes Sunu.’
b.JOH.6.7	Ða andwurde him Philippus and cwæð, ‘Nabbað hi genoh on twegera hundred penega wurþe hlafes, þæt ælc sumne dæl nyme.’
b.JOH.6.70	Se Hælend him andswarude and cwæð, ‘Hu ne geceas ic eow twelfe, and eower an is deofol?’
b.JOH.6.71	He hyt cwæþ be Iuda Scarioþe; þes hine belæwde, þa he wæs an þara twelfa.
b.JOH.6.8	Ða andwyrde him an his leorningcnihta, Andreas, Simones broþur Petres,
b.JOH.6.9	‘Her is an cnapa þe hæfþ fif berene hlafes and twegen fixas; ac hwæt synt þa þing betwux swa manegum mannum?’
b.JOH.7.1	Syþþan for se Hælend to Galilea; he nolde faran to Iudea, for þam þe þa Iudeas hine sohton and woldon hyne ofslean.
b.JOH.7.10	Eft þa his gebroðru foron, þa for he eac to ðam freolsdæge, næs na openlice [ ac digollice ].
b.JOH.7.11	Ða Iudeas hyne sohton on þam freolsdæge, and cwædon, ‘Hwær is he?’
b.JOH.7.12	And mycel gehlyd wæs on þære menigeo be him. Sume cwædon, ‘He is god’; oðre cwædon, ‘Nese, ac he beswicð þis folc.’
b.JOH.7.13	Þeah hwæþere ne spæc nan man openlice be him for þæra Iudea ege.
b.JOH.7.14	Þa hit wæs mid dæg þæs freolsdæges, þa eode se Hælend into þam temple, and lærde.
b.JOH.7.15	And þa Iudeas wundredon and cwædon, ‘Humeta cann þes stafas, þonne he ne leornode?’
b.JOH.7.16	Se Hælend him andswarode, and cwæþ, ‘ Min lar nis na min, ac þæs þe me sende.
b.JOH.7.17	Gyf hwa wyle his willan don, he gecnæwð be þære lare, hwæþer heo si of Gode, hwæþer þe ic be me sylfum spece.
b.JOH.7.18	Se þe be him sylfum sprycð secþ his agen wuldor; se þe secþ þæs wuldor þe hyne sende, se is soþfæst, and nis nan unrihtwisnys on him.
b.JOH.7.19	Hu ne sealde Moyses eow æ, and eower nan ne healt þa æ? Hwi sece ge me to ofsleanne?’
b.JOH.7.2	Hit wæs gehende Iudea freolsdæge.
b.JOH.7.20	Þa andswarode seo menigeo and cwæð, ‘Deofol þe sticað on; hwa secð þe to ofsleanne?’
b.JOH.7.21	Ða andswarode se Hælend and cwæð to him, ‘An weorc ic worhte, and ealle ge wundrigeaþ.
b.JOH.7.22	For ðy Moyses eow sealde ymbsnideness ; næs na for þi þe heo of Moyse sy, ac of fæderon; and on restedæge ge ymbsniðaþ mann,
b.JOH.7.23	þæt Moyses æ ne sy toworpen; and ge belgaþ wið me for ðam þe ic gehælde anne man on restedæge?
b.JOH.7.24	Ne deme ge be ansyne, ac demað rihtne dom.’
b.JOH.7.25	Sume cwædon þa ðe wæron of Ierusalem, ‘Hu nis ðis se ðe hi seceaþ to ofsleanne ?
b.JOH.7.26	And nu he spycþ openlice, and hig ne cweðaþ nan ðing to him. Cweðe we hwæþer þa ealdras ongyton þæt þis is Crist?
b.JOH.7.27	Ac we witon hwanon þes is; ðonne Crist cymþ, þonne nat nan mann hwanon he biþ.’
b.JOH.7.28	Se Hælend clypode and lærde on þam temple and cwæð, ‘Me ge cunnon, and ge witon hwanon ic eom; and ic ne com fram me sylfum, ac se is soð þe me sende, þone ge ne cunnon.
b.JOH.7.29	Ic hyne can; and gif ic secge þæt ic hine ne cunne, ic beo leas, and eow gelic. Ic hyne can, and ic eom of him, and he me sende.’
b.JOH.7.3	His broðra cwædon to him, ‘Far heonon and ga on Iudea land, þæt þine leorningcnihtas geseon þa weorc þe þu wyrcst.
b.JOH.7.30	Hig hine sohton to nimanne; and hyra nan hys ne æthran, for ðam þe his tid ne com þa gyt.
b.JOH.7.31	Manega of ðære menigeo gelyfdon on hine, and cwædon, ‘Cweþe ge wyrcð Crist ma tacna þonne he cymð þonne þes deð?’
b.JOH.7.32	Þa Pharisei gehyrdon þa menigeo þus murcnigende be him. Ða ealdras and ða Pharisei sendon hyra þenas þæt hig woldon hine gefon.
b.JOH.7.33	Ða cwæð se Hælend, ‘Gyt ic beo sume hwile mid eow, and ic ga to ðam þe me sende.
b.JOH.7.34	Ge secað me, and ne findaþ; and ge ne magon cuman þar ic eom.’
b.JOH.7.35	Þa Iudeas cwædon betweonan him sylfum, ‘Hwyder wyle þes faran þæt we hine ne findon? Cwyst ðu wyle he faran on ðeoda todræfednysse, and hig læran?
b.JOH.7.36	Hwæt is ðeos spræc þe he sprycð, “Ge seceaþ me, and ne findaþ, and gene magon cuman þar ic eom.”?’
b.JOH.7.37	On þam æftemestan mæran freolsdæge stod se Hælend and clypode, ‘Cume to me se ðe hine þyrste, and drince.
b.JOH.7.38	Se þe gelyfþ on me, swa þæt gewrit cwyð, lybbendes wætres flod flowað of his innoðe.’
b.JOH.7.39	Þæt he cwæð be þam Gaste þe þa sceoldon underfon þe on hyne gelyfdon; þa gyt næs se Gast geseald, for þam þe se Hælend næs ða gyt gewuldrud.
b.JOH.7.4	Ne deð nan man nan þing on diglum, ac secþ þæt hit open sy. Gif ðu þas þing dest, geswutela þe sylfne middanearde.’
b.JOH.7.40	Of ðære tide seo menigeo cwæð, þa heo gehyrde ðas his spræce, ‘Ðes is soð witega.’
b.JOH.7.41	Sume cwædon, ‘He is Crist.’ Sume cwædon, ‘Cweðe ge cymþ Crist fram Galilea?
b.JOH.7.42	Hu ne cwyð þæt gewrit þæt Crist cymð of Dauides cynne, and of Bethleem ceastre, þar þar Dauid wæs?’
b.JOH.7.43	Witodlice ungeþwærnes wæs geworden on þære menigeo for him.
b.JOH.7.44	Sume hig woldon hine niman; ac hyr nan his ne æthran.
b.JOH.7.45	Þa þenas comon to þam bisceopum and to þam Phariseon; and hig cwædon to him, ‘For hwi ne brohton ge hine hider?’
b.JOH.7.46	Þa andwyrdon þa þenas and cwædon, ‘Ne spræc næfre nan man swa þes man sprycþ.’
b.JOH.7.47	Þa cwædon þa Pharisei to him, ‘Synt ge beswicene?’
b.JOH.7.48	Cweðe ge gelyfde ænig þæra ealdra oððe þære Pharisea on hyne?
b.JOH.7.49	Ac þeos menigeo þe ne cuðe þa æ, hig synt awyrgede.’
b.JOH.7.5	Witodlice ne his magas ne gelyfdon on hyne.
b.JOH.7.50	Ða cwæð Nichodemus to him—se þe com to him on nyht se wæs hyra an—,
b.JOH.7.51	‘Cwyst þu demð ure æ ænigne man, buton hyne man ær gehyre, and wite hwæt he do?’
b.JOH.7.52	Hig andswaredon and cwædon to him, ‘Cwyst þu þæt þu si Galileisc? Smea, and geseoh þæt nan witega ne cymð fram Galilea.’
b.JOH.7.53	And hig cyrdon ealle ham.
b.JOH.7.6	Ða cwæþ se Hælend to him, ‘Gyt ne com min tid; eower tid is symble gearu.
b.JOH.7.7	Ne mæg middaneard eow hatigean; ac he hatað me, for þam ic cyþe gewitnesse be him þæt his woerc synt yfele.
b.JOH.7.8	Fare ge to þison freolsdæge; ic ne fare to þison freolsdæge, for þam min tid nis gyt gefylled.’
b.JOH.7.9	He wunede on Galilea, þa he þas þing sæde.
b.JOH.8.1	Se Hælend for on Oliuetes dune.
b.JOH.8.10	Se Hælend aras upp, and cwæð to hyre, ‘Wif, hwær synd þa ðe þe wregdon? Ne fordemde þe nan man?’
b.JOH.8.11	And heo cwæð, ‘Na, Drihten.’ And se Hælend cwæð, ‘Ne ic þe ne fordeme; do ga, and ne synga þu næfre ma.’
b.JOH.8.12	Eft se Hælend spræc þas þing to him and cwæð, ‘Ic eom middaneardes leoht; se þe me fyliþ, ne gæð he na on þystro, ac he hæfð lifes leoht.’
b.JOH.8.13	Ða Pharisei cwædon to him, ‘Þu cyþst gewitnesse be ðe sylfon; nis ðin gewitnes soð.’
b.JOH.8.14	Se Hælend andswarede and cwæð to him, ‘Gif ic cyþe gewitnesse be me sylfum, min gewitnes is soþ; for þam þe ic wat hwanon ic com, and hwyder ic ga; ge nyton hwanon ic com, ne hwyder ic ga.
b.JOH.8.15	Ge demað æfter flæsce; ic ne deme nanum men.
b.JOH.8.16	And gif ic deme, min dom is soð; for ðam þe ic ne eom ana, ac ic and se Fæder þe me sende.
b.JOH.8.17	And [ on ] eowre æ is awriten þæt twegra manna gewitnes is soð.
b.JOH.8.18	Ic eom þe cyþe gewitnesse be me sylfum, and se Fæder þe me sende cuþ gewitnesse be me.’
b.JOH.8.19	Witodlice hig cwædon to him, ‘Hwar is þin Fæder?’ Se Hælend him andswarude and cwæð, ‘Ne cunne ge me, ne minne Fæder; gyf ge me cuþon, wen is þæt ge cuþon minne Fæder.’
b.JOH.8.2	And com eft on dægred to þam temple, and eall þæt folc com to him; and he sæt, and lærde hig.
b.JOH.8.20	Ðas word he spæc æt ceapsceamule ; and nan man hyne ne nam, for þam þe hys tid ne com þa gyt.
b.JOH.8.21	Witodlice eft Se Hælend cwæþ to him, ‘Ic fare, and ge me seceað, and ge sweltaþ on eowre synne; ne mage ge cuman þyder ic fare.’
b.JOH.8.22	Ða cwædon þa Iudeas, ‘Cweðe ge ofslyhþ he hine sylfne, for þam he segð, “Ge ne magon cuman þyder ic fare?”’
b.JOH.8.23	Ða cwæþ he to him, ‘Ge synt nyþane; and ic eom ufane: ge synt of þisan middanearde; ic ne eom of þissan middanearde.
b.JOH.8.24	Ic eow sæde þæt ge sweltað on eowrum synnum; gif ge ne gelyfað þæt ic hit sy, ge sweltað on eowre synne.’
b.JOH.8.25	Ða cwædon hi to him, ‘Hwæt eart þu?’ Se Hælend cwæð to him, ‘Ic eom fruma þe to eow sprece.
b.JOH.8.26	Ic hæbbe fela be eow to sprecenne and to demenne; ac se þe me sende is soðfæst; and ic sprece on middanearde þa þing þe ic æt him gehyrde.’
b.JOH.8.27	And hig ne undergeaton þæt he tealde him God to Fæder.
b.JOH.8.28	Se Hælend cwæð to him, ‘Þonne ge mannes Sunu upp ahebbaþ, þonne gecnawe ge þæt ic hit eom, and ic ne do nan þing of me sylfum, ac ic sprece þas þing swa Fæder me lærde.
b.JOH.8.29	And se ðe me sende is mid me; and he ne forælt me anne; for þam þe ic wyrce symble þa þing þe him synt gecweme.’
b.JOH.8.3	Ða læddon þa Pharisei and ða boceras to him an wif, seo wæs aparod on unrihthæmede, and setton hig tomiddes hyra,
b.JOH.8.30	Ða he ðas ðing spræc, manega gelyfdon on hine .
b.JOH.8.31	Witodlice se Hælend cwæð to þam Iudeon þe him gelyfdon, ‘Gif ge wungeað on minre spæce, soðlice ge beoð mine leorningcnihtas;
b.JOH.8.32	and ge oncnawað soðfæstnysse, and soþæfæstnes eow alyst.’
b.JOH.8.33	Ða andswarodon hi him and cwædon, ‘We synt Abrahames cynnes, and ne þeowedon we nanum men næfre; humeta cwyst þu, “Ge beoð frige”?’
b.JOH.8.34	Se Hælend him andswarude and cwæð, ‘Soþ ic eow secge, þæt ælc þe synne wyrcð is þære synne þeow.
b.JOH.8.35	Witodlice se þeow ne wunaþ on huse on ecnesse; se sunu wunaþ on ecnesse.
b.JOH.8.36	Gif se Sunu eow alyst, ge beoð soðlice frige.
b.JOH.8.37	Ic wat þæt ge synt Abrahames bearn; ac ge seceað me to ofsleanne, for þam min spæc ne wunaþ on eow.
b.JOH.8.38	Ic sprece þæt ic mid Fæder geseah; and ge doð þa þing þe ge mid eowrum fæder gesawon.’
b.JOH.8.39	Ða andswarodon hig and cwædon to him, ‘Abraham is ure fæder.’ Ða cwæð se Hælend to him, ‘Gif ge Abrahames bearn synt, wyrceað Abrahames weorc.
b.JOH.8.4	and cwædon to him, ‘Lareow, þis wif wæs afunden on unrihtum hæmede.
b.JOH.8.40	Nu ge seceað me to ofsleanne, þone man þe eow sæde soðfæstnesse, þa þe ic gehyrde of Gode; ne dyde Abraham swa.
b.JOH.8.41	Ge wyrceað eowres fæder weorc.’ Hig cwædon witodlice to him, ‘Ne synt we of forligere acennede; we habbað anne God to Fæder.’
b.JOH.8.42	Witodlice se Hælend cwæþ to him, ‘Gif God wære eowre Fæder, witodlice ge lufedon me. Ic com of Gode; ne com ic na fram me sylfon, ac he me sende.
b.JOH.8.43	Hwi ne gecnawe ge mine spræce? [ for þam þe ge ne magon gehyran mine spæce. ]
b.JOH.8.44	Ge synt deofles bearn, and ge wyllaþ wyrcean eowres fæder willan. He wæs fram frymþe manslaga, and he ne wunode on soðfæstnesse, for ðam þe soðfæstnes nis on him. Ðonne he sprycð leasunga, he sprycþ of him sylfum, for þam þe he is leas and his fæder eac.
b.JOH.8.45	Witodlice ge ne gelyfað me, for þam þe ic secge eow soðfæstnysse.’ 46 ‘Hwylc ēower āscunað mē for synne? Gif ic sōð secge, hwi ne gelyfe gē mc ?
b.JOH.8.47	Sē þe is of Gode gehyrð [Godes] word; for þig gē ne gehyrað, for þām þe gē ne synt of Gode.’
b.JOH.8.48	Witodlice þā Iudeas andswaredon and cwædon tō him, ‘Hwi ne cweþe wē wel þæt ðú eart Samaritanisc, and eart wōd?’
b.JOH.8.49	Sē Hælend andswarude and cwæð, ‘Ne eom ic wōd; ac ic ārwurþige minne Fæder, and gē unārwurðedon mē.
b.JOH.8.5	Moyses us bebead on þære æ þæt we sceoldon þus gerade mid stanum oftorfian; hwæt cwyst þu?’
b.JOH.8.50	Witodlice ne sēce ic min wuldor; sē is þe sēcð and dēmð.
b.JOH.8.51	Sōðlice ic secge ēow, gif hwa mine spræce gehealt, ne gesyhþ hē dēað næfre.’
b.JOH.8.52	Ðā cwædon þā Iudeas, ‘Nu we witon þæt þú eart wōd. Abraham wæs dead, and þā witegan; and þú cwyst, “Gif hwā mine spræce gehealt, ne bið he næfre dead.”
b.JOH.8.53	Cwyst þú þæt þú sy mærra þonne úre fæder Abraham, se wæs dead? and þā witegan wæron deade; hwæt þincð þe þæt þ u sy?’
b.JOH.8.54	Se Hælend him andswarode, ‘Gif ic wuld­rige me sylfne, nis min wuldor nāht; min Fæder is þe mē wuldrað, be þām ge cweðaþ þæt hē sy úre God.
b.JOH.8.55	And ge ne cúðon hine. Ic hyne cann; and gif ic secge þæt ic hine ne cunne, ic beo lēas and ēow gelic; ac ic hyne cann, and ic healde his spræce.
b.JOH.8.56	Abraham ēower fæder geblissode þæt hē gesāwe minne dæg; and he geseah, and geblis­sode.’
b.JOH.8.57	Ðā Iudeas cwædon tō him, Gyt þú ne eart fiftigwintre, and gesāwe þú Abraham?’
b.JOH.8.58	Se Hælend cwæð tō him, Ic wæs ær þām þe Abraham wæs.’
b.JOH.8.59	Hig námon stánas to þám þæt hig woldon hyne torfian; se Hælend hine bediglode , and eode of ðam temple.
b.JOH.8.6	Ðis hig cwædon his fandiende, þæt hig hine wrehton. Se Hælend abeah nyþer, and wrat mid his fingre on þære eorþan.
b.JOH.8.7	Þa hig þurhwunedon hine axsiende, þa aras he upp, and cwæð to him, ‘Loca, hwylc eower si synleas, wurpe ærest stan on hi.’
b.JOH.8.8	And he abeah eft, and wrat on þære eorþan.
b.JOH.8.9	Ða hig þis gehyrdon, þa eodon hig ut, an æfter anum; and he gebad þar sylf, and þæt wif stod þær on middan.
b.JOH.9.1	Ða se Hælend for, þa geseah he anne man þe wæs blind geboren.
b.JOH.9.10	Ða cwædon hig to him, ‘Hu wæron þíne eagan geopenede?’
b.JOH.9.11	He andswarode and cwæð, ‘Se man þe is genemned Hælend worhte fenn, and smyrede míne eagan, and cwæð to me, “Ga to Syloes mere, and þweah þe”; and ic eode and þwoh me, and geseah.
b.JOH.9.12	Ða cwædon hig to him, ‘Hwar is he?’ þa cwæð he, ‘Ic nat.’
b.JOH.9.13	Hig læddon to þam Phariseon þone þe þar blind wæs.
b.JOH.9.14	Hit wæs restedæg þa se Hælend worhte þæt fenn, and his eagan untýnde.
b.JOH.9.15	Eft þa Pharisei hyne axsedon hu he gesawe. He cwæð to him, ‘He dyde fenn ofer míne eagan, and ic þwoh, and ic geseo.
b.JOH.9.16	Sume pa Pharisei cwædon, ‘Nis ðes man of Gode þe restedæg ne healt.’ Sume cwædon, ‘Hu mæg synful mann þas tacn wyrcean?’ And hig fliton him betweonan.
b.JOH.9.17	Hig cwædon eft to þam blindan, ‘Hwæt segst þu be þam þe þine eagan untynde?’ He cwæð, ‘He is witega.’
b.JOH.9.18	Ne gelyfdon þa Iudeas behim, þæt he blind wære and gesawe, ær þam þe hig clypodon his magas þe gesawon,
b.JOH.9.19	and axodon hig and cwædon, ‘Is ðis eower sunu þe ge secgað þæt blind wære acenned? humeta gesyhþ he nu?’
b.JOH.9.2	And his leorningcnihtas hine axodon and cwædon, ‘Lareow, hwæt syngode, þes oððe his magas, þæt he wære blind geboren?’
b.JOH.9.20	Hys magas him andswaredon and cwædon, ‘We witon þæt þes [ is ] ure sunu, and þæt he wæs blind acenned;
b.JOH.9.21	we nyton humete he nu gesyhþ, ne hwa his eagan untynde; axiað hine sylfne; ylde he hæfð; sprece for hine sylfne.’
b.JOH.9.22	His magas spæcon þas þing, for þam þe hig ondredon þa Iudeas; ða gedihton þa Iudeas, gif hwa Crist andette, þæt he wære butan hyra geferrædene.
b.JOH.9.23	For þam cwædon his magas, ‘He hæfþ ylde; axiað hine sylfne.’
b.JOH.9.24	Da clypodon hig eft þone mann þe ær blind wæs, and cwædon to him, ‘Sege Gode wuldor; we witon þæt he is synful.’
b.JOH.9.25	And he cwæð, ‘Gif he synful is, þæt ic nat; an þing ic wat, þæt ic wæs blind, and þæt ic nu geseo.’
b.JOH.9.26	Da cwædon hig to him, ‘Hwæt dyde he þe? hu ontynde he þine eagan?’
b.JOH.9.27	He andswarode him and cwæð, ‘Ic eow sæde ær, and ge gehyrdon; hwi wylle ge hyt eft gehyran? cweðe ge wylle ge beon his leorning­cnihtas?’
b.JOH.9.28	þa wyrigdon hig hine, and cwædon, ‘Si þu his leorningcniht; we synt Moyses leorning­cnihtas.
b.JOH.9.29	We witon þæt God spæc wiþ Moyses; nyte we hwanon þes is.’
b.JOH.9.3	Se Hælend andswarude and cwæð, ‘Ne syn­gode he ne his magas; ac þæt Godes weorc wære geswutelod on him.
b.JOH.9.30	Se man andswarode and cwæð to him, ‘ Þ æt is wundorlic þæt ge nyton hwanon he is, and he untynde mine eagan.
b.JOH.9.31	We witon soþlice þæt God ne gehyrþ syn­fulle; ac gif hwa is Gode gecoren, and his wil­lan wyrcð þone he gehyrð.
b.JOH.9.32	Ne gehyrde we næfre on worulde þæt ænig ontynde þæs eagan þe wære blind geboren.
b.JOH.9.33	Ne mihte þes nan þing don, gif he nære of Gode.’
b.JOH.9.34	Hig andswaredon and cwædon to him, ‘Eall þu eart on synnum geboren, and þu lærst us?’ And hig drifon hine ut.
b.JOH.9.35	Ða se Hælend gehyrde þæt hig hyne drifon ut, þa cwæð he to him, þa he hine gemitte, ‘Gelyfst þu on Godes Sunu?’
b.JOH.9.36	He andswarude and cwæð, ‘Hwylc is, Drih­ten, þæt ic on hine gelyfe?’
b.JOH.9.37	And se Hælend cwæð to him, ‘ Þ u hine gesawe, and se ðe wið þe sprycð, se hit is.’
b.JOH.9.38	Ða cwæþ he, ‘Drihten, ic gelyfe.’ And he feoll nyþer, and geeaðmedde hyne.
b.JOH.9.39	And se Hælend cwæð to him, ‘Ic com on þysne middaneard to demenne, þæt þa sceolon geseon þe ne geseoð; and beon blinde þa þe ge­seoð.’
b.JOH.9.4	Me gebyrað to wyrceanne þæs weorc þe me sende, þa hwíle þe hit dæg is; niht cymþ, þonne nan man wyrcan ne mæg.  
b.JOH.9.40	Ða þæt gehyrdon þa Pharisei þe mid him wæron, ða cwædon hig to hym, ‘Cwyst þu synt we blinde?’
b.JOH.9.41	And se Hælend cwæð to him, ‘Gif ge blinde wæron, næfde ge nane synne. Nu ge secgað pæt ge geseon; þæt is eowre synn.’ Appendix A
b.JOH.9.5	Ic eom middaneardes leoht, þa hwíle þe ic on middanearde eom.’
b.JOH.9.6	Ða he þas þing sæde, þa spætte he on þa eorþan, and worhte fenn of his spatle, and smy­rede mid þam fenne ofer his eagan,
b.JOH.9.7	and cwæð to him, ‘Ga and þweah þe on Syloes mere.’ He for and þwoh hine, and com geseonde.
b.JOH.9.8	Witodlíce his neahgeburas and þa þe hine gesawon þa he wædla wæs cwædon, ‘Hu nis þis se ðe sæt and wædlode?’
b.JOH.9.9	Sume cwædon, ‘He hyt is’; sume cwædon, ‘Nese, ac is him gelíc.’ He cwæþ soðlíce, ‘Ic hit eom.’
b.LUK.10.1	Efter þam sæ hælend gemearcude oðre twa and hundseofantig and sende hig twam beforan his ansyne. on ælce ceastre. and stowe þe he to cumenne wæs:  
b.LUK.10.10	on swa hwylce ceastre swa ge ingað: and hig ne onfoð eow gaþ on hyra stræta and cweðaþ;  
b.LUK.10.11	þæt dust þæt of eowre ceastre on urum fotum clifode. we drigeaþ on eow. witað þeah þæt godes rice genealæcð;  
b.LUK.10.12	Ic eow secge þæt sodomwaron on þam dæge bið forgyfenlicre þonne þære ceastre;  
b.LUK.10.13	Wa þe corozam: wa þe beþsaida: forþam gif on tyro and on sidone gewordene wæron þa menegu þe on eow gedone synt: gefyrn hig on hæran and on axan hreowsunge dydon;  
b.LUK.10.14	þeah hwæþere tiro and sydone on þam dæge byð forgyfenlicre þonne eow;  
b.LUK.10.15	And þu cafarnaum oð heofon up ahafen: þu byst oþ helle gesenced;  
b.LUK.10.16	Me gehyrð se ðe eow gehyrð: and me oferhogaþ se ðe eow oferhogað; Se þe me oferhogað. he oferhogað þæne þe me sende;  
b.LUK.10.17	þa gecyrdon þa twa and hundseofantig mid gefean and cwædon; Drihten deofolseocnessa us synt on þinum naman underþeodde;  
b.LUK.10.18	þa sæde he him. ic geseah satanan swa swa ligræsc of heofone feallende:  
b.LUK.10.19	and nu ic sealde eow anweald to tredenne ofer næddran. and snacan and of er ælc feondes mægen: and nan þing eow ne derað;  
b.LUK.10.2	and cwæð to him her is mycel rip. and feawa wyrhtan: biddað þæs ripes hlaford þæt he sende wyrhtan to his ripe;  
b.LUK.10.20	þeah hwæðere ne blissige ge on þam þe eow synt gastas underþeodde; Geblissiað þæt eower naman synt on heofonum awritene;  
b.LUK.10.21	On þære tide he on halgum gaste geblissode and cwæð; Ic andete þe fæder. drihten heofones and eorðan. forþam þe ðu þas ðing wisum and gleawum behyddest. and lytlingum awruge. forþam hit beforan þe swa gelicode;  
b.LUK.10.22	Ealle þing me synt fram minum fæder gesealde: and nan man nat hwylc is se sunu buton se fæder: ne hwylc si ðe fæder buton se sunu: and se ðe se sunu hit awreon wyle;  
b.LUK.10.23	þa cwæþ he to his leorningcnihtum bewend; Eadige synt þa eagan þe geseoð þa ðing þe ge geseoð;  
b.LUK.10.24	Soðlice ic eow secge þæt manega witegan and cyningas woldon geseon þæt ge geseoþ and hig hit ne gesawon. and woldon gehyran þæt ge gehyrað. and hig hit ne gehyrdon;  
b.LUK.10.25	þa aras sum æ. glæw man. and fandode his and cwæð; Lareow. hwæt do ic þæt ic ece lif hæbbe;  
b.LUK.10.26	þa cwæþ he to him: hwæt is gelwriten on þære æ. hu rætst þu;  
b.LUK.10.27	þa andswarude he lufa drihten þinne god of ealre þinre heortan. and of ealre þinre sawle: and of eallum þinum mihtum and of eallum þinum mægene. and þinne nehstan swa ðe sylfne;  
b.LUK.10.28	þa cwæð he. rihte þu andswarodest. do þæt. þonne leofast þu;  
b.LUK.10.29	þa cwæþ he to þam hælende. and wolde hine sylfne gerihtwisian; And hwylc is min nehsta;  
b.LUK.10.3	Farað nu: nu ic eow sende swa swa lamb betwux wulfas;  
b.LUK.10.30	þa cwæþ se hælend hine up beseonde; Sum man ferde fram hierusalem to hiericho and becom on þa sceaðan. þa hine bereafodon; and tintregodon hine: and forleton hine samcucene:  
b.LUK.10.31	þa gebyrode hit þæt sum sacerd ferde on þam ylcan wege and þa he þæt geseah he hine forbeh.  
b.LUK.10.32	and eallswa se diacon. þa he wæs wið þa stowe and þæt geseah he hyne eac forbeah;  
b.LUK.10.33	þa ferde sum samaritanisc man wið hine: þa he hine geseah þa wearð he mid mildheortnesse of er hine astyred  
b.LUK.10.34	þa genealæhte he and wrað his wunda and on aget ele and win. and hine on hys nyten sette and gelædde on his læcehus: and hine lacnude  
b.LUK.10.35	and brohte oðrum dæge twegen penegas and sealde þam læce: and þus cwæð; Begym hys. and swa hwæt swa þu mare to gedest: þonne ic cume ic hit forgylde þe;  
b.LUK.10.36	Hwylc þara þreora þincð þe þæt sy þæs mæg. þe on ða sceaðan befeoll;  
b.LUK.10.37	þa cwæð he. Se þe him mildheortnesse on dyde; þa cwæþ se hælend ga. and do eallswa;  
b.LUK.10.38	Soðlice hit wæs geworden þa hig ferdon. se hælend eode on sum castel and sum wif on naman marþa onfeng hyne on hyre hus.  
b.LUK.10.39	and þære swustur wæs maria seo eac sæt wið þæs hælendes fet and his word gehyrde;  
b.LUK.10.4	Ne bere ge sacc. ne codd. ne gescy. ne nanne man be wege ne gretað;  
b.LUK.10.40	Soþlice marþa geornlice him þenode; þa stod heo and cwæþ: drihten. nis þe nan caru þæt min swustur let me ænlipie þenian sege hyre þæt heo fylste me;  
b.LUK.10.41	þa cwæþ se hælend: marþa marþa: geornfull þu eart and embe fela þinga gedrefed;  
b.LUK.10.42	Gewislice an þing is niedbehefe: maria geces þæne selestan dæl se hyre ne byð afyrred;  
b.LUK.10.5	On swa hwylc hus swa ge ingað: cweðaþ æryst: sib si þisse hiwræddenne;  
b.LUK.10.6	And gyfþar beoð sybbe bearn. reste þar eower sib: gif hit elles sy. heo sy to eow gecyrred;  
b.LUK.10.7	Wunigað on þam ylcan huse: and etað and drincað þa þing þe hig habbað; Soðlice se wyrhta is his mede wyrðe; Ne fare ge fram huse to huse.  
b.LUK.10.8	ac on swa hwylce ceastre swa ge ingað and hig eow onfoð: etað þæt eow toforan aset ys.  
b.LUK.10.9	and gehælað þa untruman þe on þam huse synt. and secgað him. godes rice to eow genealæcð.  
b.LUK.1.1	Forþam ðe witodlice manega þohton þara þinga race geendebyrdan þe on us gefyllede synt.
b.LUK.1.10	eall werod þæs folces wæs ute gebiddende on þære offrunga timan.
b.LUK.1.11	þa ætywde him drihtnes engel standende on þæs weofodes swyðran healfe;
b.LUK.11.1	Soðlice wæs geworden þa he wæs on sumere stowe hine gebiddende: þa þa he geswac. him to cwæð an his leorningcnihta; Drihten. lær us. us gebiddan. swa iohannes his leomingcnihtas lærde;  
b.LUK.11.10	ælc þara þe bitt onfehð. and se ðe secð he fint. and cnuciendum byð untyned;  
b.LUK.11.11	Hwylc eower bitt his fæder hlafes. segst þu sylð he him stan. oððe gif he byt fisces sylð he him næddran for fisce.  
b.LUK.11.12	oððe gyf he bit æg. segst þu ræcð he him scorpionem þæt is an wyrmcynn;  
b.LUK.11.13	Witodlice gyf he þonne þe synt yfele cunnun syllan gode sylene eowrum bearnum: swa mycele ma eower fæder of heofone sylð godne gast þam þe hine biddað;  
b.LUK.11.14	þa wæs se hælend ut adrifende sume deofolseocnysse: and seo wæs dumb; And þa he ut drafþa deofolseocnesse þa spræc se dumba: and þa menego wundredon;  
b.LUK.11.15	Sume cwædon on belzebub deofla ealdre he ut adrifð þa deofolseocnessa;  
b.LUK.11.16	And sume his fandodon and gyrndon of heofone tacnys of him;  
b.LUK.11.17	þa he geseah hyra geðancas he cwæð; Ælc rice on hyt sylf todæled byð. toworpen and þæt hus of er þæt hus fealð;  
b.LUK.11.18	Gyf satanas is todæled on hine sylfne. hu stent his rice. forþam þe ge secgað þæt ic on belzebub deofolseocnessa ut adrife;  
b.LUK.11.19	Gif ic on belzebub deofla ut drife: on hwam ut adrifað eower bearn. forþam hig beoð eowere deman;  
b.LUK.1.12	þa wearð zacharias gedrefed þæt geseonde and him ege onhreas;
b.LUK.11.2	þa cwæþ he to him: cweðað þus. þonne ge eow gebiddað; Ure fæder þu ðe on heofone eart: si þin nama gehalgod tocume þin rice. gewurðe ðin willa on heofone and on eorþan.  
b.LUK.11.20	Gewislice gif ic on godes fingre deofla ut adrife: eallunga godes rice on eow becymð;  
b.LUK.11.21	þonne se stranga gewæpnud his cafertun gehealt. þonne beoð on sibbe þa ðing þe he ah;  
b.LUK.11.22	Gyf þonne strengra ofer hine cymð: and hine ofer swið. ealle his wæpnu þe he on truwude he him afyrð: and todælþ his herereaf;  
b.LUK.11.23	Se þe nis mid me se is ongen me; And se þe ne gaderað mid me: se hit tostret;  
b.LUK.11.24	þonne se unclæna gast gæð of þam men. he gæð þurh unwæterie stowa reste secende and nane ne gemet þonne cwyð he; Ic gewende eft to minum huse þe ic of eode:  
b.LUK.11.25	and þænne he cymð. he hit gemet æmtig mid besmum afeormod;  
b.LUK.11.26	þonne gæð he and nimð seofan oðre gastas wyrsan þonne he and ingað. and þar eardiað. þonne synt þæs mannes endas wyrsan þam ærrum;  
b.LUK.11.27	Soðlice wæs geworden þa he ðis sæde. sum wif him to cwæþ; Eadig is se innoð þe þe bær: and þa breost þe ðu suce;  
b.LUK.11.28	þa cwæð he. eadige synt þa ðe godes word gehyrað and þæt gehealdaþ;  
b.LUK.11.29	þa hyra manega togædere comon he cwæþ to him; þeos cneorys is manfull cneorys: heo secð tacen: and hyre ne bið nan geseald buton Ionan tacen;  
b.LUK.1.13	þa cwæð se engel him to. ne ondræd þu þe zacharias. Forþam þin ben ys gehyred and þin wif elizabeþ þe sunu cenð. and þu nemst hys naman Iohannes:
b.LUK.11.3	syle us todæg urne dæghwamlican hlaf:  
b.LUK.11.30	Swa swa iona wæs tacen niniuetum. swa bið mannes sunu tacen þisse cneorisse;  
b.LUK.11.31	Suðdæles cwen arist on dome mid þisse cneorysse mannum and genyðerað hig forþam þe heo com of eorðan endum to gehyranne salomones wisdom; And efne þes is mara þonne salomon;  
b.LUK.11.32	Niniuetisce men arisað on dome mid þisse cneorysse and genyðeriað hig: forþam þe hig dædbote dydon. æt ionam bodunge. and þes is mara þonne iona;  
b.LUK.11.33	Ne onælþ nan man his leohtfæt and sett on diglum: ne under bydene ac of er candelstæf: þæt ða þe ingað leoht geseon;  
b.LUK.11.34	þin eage is þines lichaman leohtfæt; Gif þin eage bið hluttor þonne bið eall þin lichama beorht; Gif hit byð deorc: eall þin lichama byð þystre;  
b.LUK.11.35	Warna þæt þæt leoht þe ðe on is: ne syn þystru;  
b.LUK.11.36	Gyf þin lichama eall bið beorht: and næfþ nanne dæl þystra þonne byð he eall beorht: and þe onlyht swa þæt leohtfæt þæs ligræsces;  
b.LUK.11.37	þa bæd hine sum fariseisc man þæt he æte mid him and he ineode and sæt;  
b.LUK.11.38	þa ongan se fariseisca on him smeagan and cweðan; Hwi he geþwogen nære ær his gereorde;  
b.LUK.11.39	þa cwæð drihten to him nu ge farisei þæt ute is calices and disces geclænsiað þæt eow innan is. þæt is full reaflace and unrihtwisnesse;  
b.LUK.1.14	and he byð þe to gefean and to blisse, and manega on his acennednysse gefagniað
b.LUK.11.4	and forgyf us ure gyltas. swa we forgyfað ælcum þara þe wið us agyltað: and ne læd þu us on costunge: ac alys us fram yfele;  
b.LUK.11.40	La dysegan hu ne worhte þæt þæt inne is: se ðe worhte þæt ute is:  
b.LUK.11.41	þeah hwæþere þæt to lafe is syllað ælmessan þonne beoð eow ealle þing clæne;  
b.LUK.11.42	Ac wa eow fariseum ge þe teoþiað mintan and rudan. and ælce wyrte and ge forbugað dom and godes lufe; þas þing eow gebyrede to donne. and þa þing ne forlætan;  
b.LUK.11.43	Wa eow fariseum ge þe lufiað þa forman heahsetl on gesamnungum and gretinga on stræte;  
b.LUK.11.44	Wa eow forþam þe ge synt swylce þa byrgena þe man innan ne sceawað; And þa men nyton þe him onufan gað;  
b.LUK.11.45	þa andswarude him sum ægleaw. lareow teonan þu wyrhcst mid þisse sage;  
b.LUK.11.46	þa cwæþ he; Wa eow ægleawum forþam þe ge symað men mid þam byrþenum þe hig aberan ne magon: and ge ne ahrinað þa seamas mid eowrum anum fingre;  
b.LUK.11.47	Wa eow ge þe timbriað witegena byrgena: eower fæderas hig ofslogon  
b.LUK.11.48	eallunga ge cyðað: and geþafiað eower fædera weorcum. forþam hig ofslogon hig. and ge timbriað hira byrgena;  
b.LUK.11.49	Forþam cwæð godes wisdom: ic sende to him witegan and apostolas: and hig ofsleað hig. and ehtað  
b.LUK.1.15	Soðlice he byð mære beforan drihtne and he ne drincð win ne beor: and he byð gefylled on haligum gaste. þonne gyt of hys modor innoðe:
b.LUK.11.5	þa cwæþ he to him; Hwylc eower hæfð sumne freond. and gæþ to midre nihte to him. and cwyð to him; La freond læn me þry hlafas.  
b.LUK.11.50	þæt ealra witegena blod sy gesoht: þe wæs agoten of middangeardes fruman. fram þisse cneorysse  
b.LUK.11.51	fram abeles blode oð zachariam blod. se forwearð betux þam altare and þam temple. ic eow secge: swa bið gesoht fram þisse cneorysse;  
b.LUK.11.52	Wa eow ægleawum forþam þe ge ætbrudun þæs ingehydes cæge: ge in ne eodun and ge forbudon þa þe ineodun;  
b.LUK.11.53	þa he him þis to cwæð: þa ongunnun ða farisei and þa ægleawan hefilice him agen standan and his muð dyttan  
b.LUK.11.54	and embe hine syrwan. secende sum þing of his muðe þæt hig hine wregdun.  
b.LUK.1.16	and manega israhela bearna he gecyrð to drihtne hyra gode.
b.LUK.11.6	forþam min freond com of wege to me: and ic næbbe hwæt ic him toforan lecge;  
b.LUK.1.17	and he gæð toforan him on gaste. and elias mihte. þæt he fædera heortan to heora bearnum gecyrre. and ungeleaffulle to rihtwisra gleawscype. drihtne fullfremed folc gegearwian;
b.LUK.11.7	And he þonne him þus andswarige: ne beo þu me gram nu min duru is belocen: and mine cnihtas synt on reste mid me. ne mæg ic arisan nu and syllan þe;  
b.LUK.1.18	þa cwæð zacharias to þam engele. hwanun wat ic þis; Ic eom nu eald and min wif on hyre dagum forðeode;
b.LUK.11.8	Gyf he þonne þurhwunað cnucigiende: ic eow secge gyf he arist and him sylð þonne forþam þe he his freond ys. þeah hwæþere for hys onhrope he arist and sylð him his neode;  
b.LUK.1.19	þa andswarode him se engel; Ic eom gabriel ic þe stande beforan gode: and ic eom asend wið þe sprecan. and þe ðis bodian;
b.LUK.11.9	And ic eow secge. biddað. and eow byð seald. secað. and ge findað. cnuciað and eow byð untyned.  
b.LUK.1.2	swa us betæhtun ða þe hyt of frymðe gesawon. And þære spræce þenas wæron;
b.LUK.1.20	And nu þu byst suwiende. and þu sprecan ne miht. oð þone dæg þe ðas ðing gewurðaþ: forþam þu minum wordum ne gelyfdest. þa beoð on hyra timan gefyllede;
b.LUK.1.21	And þæt folc wæs zachariam geanbidiende and wundrodon þæt he on þam temple læt wæs;
b.LUK.12.1	mycelum weredum him embe standendum þæt hig hine trædun; þa cwæð he to his leorningcnihtum warniað wið farisea lare þæt is licetung;  
b.LUK.12.10	and ælc þe segð ænig word agen mannes sunu þam bið forgyfen; þam þe wiðersacað ongen haligne gast. ne bið þam forgyfen;  
b.LUK.12.11	þonne hig lædað eow on gesamnunga and to dugeðe ealdrum: and to anwealdum: ne beo ge embeþencynde: hu oððe hwæt ge specon. oððe andswarian.  
b.LUK.12.12	halig gast eow lærð on þære tide þa þing þe eow specan gebyrað;  
b.LUK.12.13	þa cwæð sum ofþam menegum; Lareow. sege minum breþer þæt he dæle uncer æhta wið me;  
b.LUK.12.14	þa cwæð he. la man. hwa sette me deman: oððe dælend ofer inc;  
b.LUK.12.15	þa cwæð he: gymað and warniað. wið ælce gytsunge. forþam þe nis nanes mannes lif on gytsunge of þam þe he ah;  
b.LUK.12.16	þa sæde he him sum bigspel; Sumes weliges mannes æcer brohte forð gode wæstmas:  
b.LUK.12.17	þa ðohte he on him sylfum: and cwæð; Hwæt do ic forþam ic næbbe hwyder ic mine wa stmas gadrige;  
b.LUK.12.18	þa cwæþ he þus ic do: ic towurpe mine bernu and ic wyrce maran: and ic gaderige þyder eall þæt me gewexen ys: and mine god  
b.LUK.12.19	and ic secge minre sawle eala sawel þu hæfst mycele god: asette to manegum gearum. gerest þe: et. and drinc and gewista;  
b.LUK.1.22	þa he uteode ne mihte he him to sprecan. and hig oncneowon þæt he on þam temple sume gesihtðe geseah. and he wæs bicniende him and dum þurhwunede;
b.LUK.12.2	Soðlice nis nan þing oferheled: þe ne beo unheled. ne behydd þæt ne sy witen:  
b.LUK.12.20	þa cwæð god to him; La dysega on þisse nihte hig feccað þine sawle fram þe: hwæs beoð þa ðing þe ðu gegearwudest;  
b.LUK.12.21	Swa is se ðe him sylfum strynð: and nis welig mid gode;  
b.LUK.12.22	þa cwæð he to his leorningcnihtum. Forþam ic eow secge ne beo ge ymbehydige eowre sawle hwæt ge etan. ne eowrum lichaman hwæt ge scrydun;  
b.LUK.12.23	Seo sawul ys ma þonne se lichama: and se lichama ma þonne þæt reaf;  
b.LUK.12.24	Besceawiað þa hrefnas þæt hig ne sawað ne ne ripað: nabbað hig heddern ne bern: ac god hig fett. þæs þe ma ge synt hyra selran;  
b.LUK.12.25	Hwylc eower mæg þencende ican ane elne: to his anlicnesse.  
b.LUK.12.26	gyf ge þæt læsse ne magon. hwy synt ge be oðrum þingum ymbehydige;  
b.LUK.12.27	Sceawiað þa lilian hu hi wexað. hi ne swincað ne ne spinnað; Soðlice ic eow secge þæt salomon on eallum hys wuldre næs gescrydd. swa þissa an;  
b.LUK.12.28	Gyf god scrytt þæt hig. þe ys todæg on æcere: and tomorgen forscrincð; Swa mycele ma god scryt eow gehwædes geleafan;  
b.LUK.12.29	And nelle ge secean hwæt ge eton oððe drincon: and ne beo ge up ahafene  
b.LUK.1.23	þa wæs geworden þa his þenunga dagas. gefyllede wæron. he ferde to his huse;
b.LUK.12.3	forþam þe þæt ge secgað on þystrum beoð on leohte sæde and þæt ge on earum spræcun on beddcofum bið on hrofum bodud;  
b.LUK.12.30	ealle þas þing þeoda seceað; Eower fæder wat þæt ge þises beþurfon;  
b.LUK.12.31	þeah hwæþere seceað godes rice and ealle þas þing eow beop geihte;  
b.LUK.12.32	Ne ondræd þu þe la lytle heord. forþam eowrum fæder gelicode eow rice syllan;  
b.LUK.12.33	Syllaþ pæt ge agon and syllað ælmessan: wyrcað seodas þa ðe ne forealdigeað. Ungeteorudne goldhord on heofenum. þyder ðeof ne genealæcð. ne moððe ne gewemð;  
b.LUK.12.34	þar eower goldhord is. þar byð eower heorte:  
b.LUK.12.35	Sin eower lendenu begyrde and leohtfatu byrnende:  
b.LUK.12.36	and beo gelice þam mannum þe hyra hlafordes abidað hwænne he sy fram gyftum gecyrred. þæt hig him sona ontynon þonne he cymð and cnucað;  
b.LUK.12.37	Eadige synt þa þeowas þe se hlaford wæccende gemet þonne he cymð; Soðlice ic eow secge þæt he begyrt hine and deð þæt hig sittað. and gangende him þenað;  
b.LUK.12.38	And gif he cymð on þære æfteran wæccan. oððe on þære þriddan and þus gemet. eadige synt þa þeowas;  
b.LUK.12.39	Witað þæt gif se hiredes ealdor wiste hwænne se þeof cuman wolde. witodlice he wacude and ne geþafude þæt man his hus underdulfe;  
b.LUK.1.24	Soðlice æfter dagum elizabeþ his wif geeacnode and heo bediglude hig fif monþas and cwæð;
b.LUK.12.4	Ic secge eow minum freondum ne beo ge bregyde fram þam þe þone lichaman of sleað. and nabbað syþþan hwæt hig ma don;  
b.LUK.12.40	And beo ge wære forþam þe mannes sunu cymð þære tide þe ge ne wenað;  
b.LUK.12.41	þa cwæþ petrus drihten. segst þu þis bigspell to us hwæþer þe to eallum;  
b.LUK.12.42	þa cwæþ drihten. hwa wenst þu þæt sy getrywe and gleaw dihtnere: þæne se hlaford geset of er hys hired þæt he him hwætes gemet on timan sylle;  
b.LUK.12.43	Eadig is se þeow þe his hlaford gemet þus donde þonne he cymð;  
b.LUK.12.44	Soðlice ic secge eow þæt he gesett hine of er eall þæt he ah;  
b.LUK.12.45	Gyf þonne se þeow cwyð on hys heortan min hlaford uferaþ hys cyme. and agynð beatan þa cnihtas and þa þinena. and etan and drincan and beon of erdruncen.  
b.LUK.12.46	þonne cymþ þæs þeowan hlaford on þam dæge þe he ne wenð. and þære tide þe he nat. and todælþ hine. and sett his dæl mid þam ungetreowum;  
b.LUK.12.47	Soþlice þæne þeow þe his hlafordes willan wiste and ne dyde æfter his hlafordes willan: he bið witnad manegum witum;  
b.LUK.12.48	þone þeow þe his willan nyste and þeah dyde he bit witnad feawum witum; Elcum þe mycel geseald is. him man mycel to secð: and æt þam þe hig micel befæstun hig mycel biddað;  
b.LUK.12.49	Fyr ic sende on eorþan and hwæt wylle ic buton þæt hit bærne;  
b.LUK.1.25	Soðlice me drihten gedyde þus. On þam dagum þe he geseah minne hosp betux mannum afyrran.
b.LUK.12.5	Ic eow ætywe hwæne ge onldredon: adrædað þone þe anweald hæfð seððan he of slyhð on helle asendan:  
b.LUK.12.50	Ic hæbbe on fulluhte beon gefullod: and wene ge. hu beo ic geþread. oð hyt sy gefyllyd.  
b.LUK.12.51	forþam þe ic com sybbe on eorþan sendan: ne secge ic eow ac todal;  
b.LUK.12.52	Heonon forð beoð fife on anum huse todælede. þry on twegen. and twegen on þry.  
b.LUK.12.53	beoð todælede; Fæder on sunu and sunu on his fæder. modor on dohtor and dohtor on hyre modor; Swegr on hyre snore: and snoru on hyre swegere;  
b.LUK.12.54	and he cwæþ to þam folce. þonne ge geseoð þa lyfte cumende on westdæle. sona ge cweðað storm cymð and hit swa byð;  
b.LUK.12.55	And þonne ge geseoð suðan blawan ge secgað þæt is towerd and hit byð;  
b.LUK.12.56	La liceteras cunne ge afandian heofones ansyne and eorþan. humeta na afandige ge þas tide;  
b.LUK.12.57	Hwi ne deme ge of eow sylfum þæt riht is;  
b.LUK.12.58	þonne þu gæst on wege mid þinum wiðerwinnan to hwylcum ealdre. do þæt ðu beo fram him alysed: þe læs he þe sylle þam deman. and se dema þam bydele: and se bydel þe sende on  
b.LUK.12.59	Ic secge þe ne gæst þu þanone ær þu agylde þone ytemystan feorðling;  
b.LUK.1.26	Soþlice on þam syxtan monðe wæs asend gabriel se engel fram drihtne on galilea ceastre. þære nama wæs nazareþ.
b.LUK.12.6	þus ic eow secge adrædað þone. ne becypað hig fif spearwan to helflinge. and an nis of þam of ergyten beforan gode.  
b.LUK.1.27	to beweddudre fæmnan anum were. þæs nama wæs iosep. of dauides huse. and þære fæmnan nama wæs maria.
b.LUK.12.7	ac ealle eowres heafdes loccas synt getealde; Ne adræde ge eow ge synt beteran manegum spearwum;  
b.LUK.1.28	þa cwæþ se engel ingangende. hal wes ðu mid gyfe gefylled. drihten mid þe; þu eart gebletsud on wifum.
b.LUK.12.8	Soðlice ic eow secge swa hwylc swa me andet beforan mannum. þone mannes sunu andet beforan godes englum;  
b.LUK.1.29	þa wearð heo on his spræce gedrefed. and þohte hwæt seo greting wære;
b.LUK.12.9	Se þe me wiðsæcð beforan mannum: se byð wiðsacen beforan godes englum:  
b.LUK.1.3	Me geþuhte geornlice eallum oð endebyrdnesse writan þe: þu se selusta þeophilus
b.LUK.1.30	þa cwæð se engel. ne ondræd þu ðe maria; Soðlice þu gyfe mid gode gemettest:
b.LUK.1.31	Soðlice nu þu on innoðe geeacnast. and sunu censt and his naman hælend genemnest;
b.LUK.13.1	þar wæron sume on þære tide of galileum him cyþende. þara blod pilatus mengde mid hyra offrungum;  
b.LUK.13.10	þa wæs he restedagum on hyra gesamnunge lærende:  
b.LUK.13.11	þa wæs þar sum wif seo hæfde untrumnesse gast ehtatyne gear: and heo wæs abogen. ne heo eallunga ne mihte up beseon;  
b.LUK.13.12	þa se hælend hig geseah he clypode hig to him. and sæde hyre; Wif. þu eart forlæten ofþinre untrumnesse.  
b.LUK.13.13	and his hand hyre on sette: þa wæs heo sona up aræred. and heo god wuldrode;  
b.LUK.13.14	þa gebealh se duguðe ealdor hine forþam þe se hælend on restedæge hælde and sæde þam menegum; Syx dagas synt on þam gebyrað þæt man wyrce. cumað on þam and beoð gehælede. and na on restedæge;  
b.LUK.13.15	þa andswarude se hælend and cwæð; La licteras. ne untigð eower ælc on restedæge his oxan oððe assan. fram þære binne and læt to wætere;  
b.LUK.13.16	þas abrahames dohtor þe satanas geband nu eahtatyne gear. ne gebyrede hyre beon unbunden ofþissum bende on restedæge;  
b.LUK.13.17	þa he þis sæde. þa sceamode ealle his wiðerwinnan. and eall folc geblissode on eallum þam ðe wuldorfullice fram him gewurdon;  
b.LUK.13.18	Soðlice he cwæþ. hwam is godes rice gelic: and hwam wene ic þæt hit beo gelic:  
b.LUK.13.19	hit ys gelic senepes corne þæt se man onfenc and seow on his wyrtun and hit weox and wearð mycel treow. and heofenes fuhlas restun on hys bogum;  
b.LUK.1.32	Se byð mære and þæs hehstan sunu genemned. and him sylþ drihten god his fæder. dauides setl.
b.LUK.13.2	þa cwæð he him andswarigende. wene ge wæron þa galileiscan synfulle toforan eallum galileiscum: forþam þe hig swylc þoledon;  
b.LUK.13.20	And eft he cwæð. hwam wene ic þæt godes rice si gelic:  
b.LUK.13.21	hit is gelic þam beorman þe þæt wif onfengc. and behydde on þam melewe þreo gemetu. oð hit wearð eall ahafen;  
b.LUK.13.22	þa ferde he þurh ceastra and castelu to hierusalem and þar lærde  
b.LUK.13.23	þa cwæð sum man to him drihten. feawa synt þe synt gehælede; þa cwæþ he to him.  
b.LUK.13.24	efstað þæt ge gangen þurh þæt nearwe get forþam ic secge eow manega secað þæt hig ingan and hi ne magon;  
b.LUK.13.25	þonne se hiredes ealdor ingæð and his duru beclyst ge standað þærlute and þa duru cnuciað and cweðaþ. drihten atyn us; þonne cwyð he to eow; Ne can ic eow. nat ic hwanon ge synt;  
b.LUK.13.26	þonne ongynne ge cweþan we æton and druncon beforan þe. and on urum strætum þu lærdest.  
b.LUK.13.27	þonne segð he eow. ne cann ic hwanon ge synt gewitað fram me ealle unrihtwyrhtan.  
b.LUK.13.28	þar bið wop and toþa grystlung; þænne ge geseoþ abraham. and isaac. and iacob. and ealle witegan on godes rice: and ge beoð ut adrifene  
b.LUK.13.29	and hig cumað fram eastdæle and westdæle and norðdæle. and sittað on godes rice.  
b.LUK.1.33	and he ricsað on ecnesse on Iacobes huse: and hys rices ende ne byþ;
b.LUK.13.3	Ne secge ic na. ac ealle ge gelice forwurðaþ: buton ge dædbote don:  
b.LUK.13.30	and efne synt ytemeste þa ðe beoð fyrmyste: and synt fyrmyste þa ðe beoð ytemeste;  
b.LUK.13.31	On þam dæge him genealæhton sume farisei and him sædon; Far and ga heonon forþam þe herodes þe wyle of slean;  
b.LUK.13.32	And þa cwæð he to him: gað and secgað þam foxe: deofolseocnessa ic ut adrife. and ic hæla gefremme todæg. and tomorhgen and þriddan dæge ic beo fornumen;  
b.LUK.13.33	þeah hwæþere me gebyreþ todæg and tomorhgen. and þy æfteran dæge gan: forþam þe ne gebyreð þæt se witega forwurðe butan hierusalem;  
b.LUK.13.34	Eala hierusalem hierusalem: þu ðe þa witegan of slyhst: and hænst: þa ðe to þe asende synt. hu oft ic wolde þine bearn gegaderian swa se fugel deð his nest under his fiðerum and þu noldest;  
b.LUK.13.35	Nu bið eower hus eow forlæten; Soðlice ic eow secge þæt ge me ne geseoð ærþam þe cume se þonne ge cweðað. gebletsod sy se ðe com on drihtnes naman;  
b.LUK.1.34	þa cwæð maria to þam engle. hu gewyrð þis forðam ic were ne oncnawe;  
b.LUK.13.4	swa þa ehtatyne. ofer þa feoll se stypel on siloa and hig of sloh; Wene ge þæt hig wæron scyldige ofer ealle menn þe on hierusalem wunedon;  
b.LUK.1.35	þa andswarode hyre se engel; Se halga gast on þe becymþ and þæs heahstan miht þe ofersceadað: and forðam þæt halige ðe of þe acenned byð byþ godes sunu genemned  
b.LUK.13.5	Ne secge ic. ac swa ge forwurðaþ: buton ge dædbote don;  
b.LUK.1.36	and nu elizabeþ þin mæge sunu on hyre ylde geeacnode. And þe monað ys hyre sixta. seo is unberende genemned:  
b.LUK.13.6	þa sæde hi him þis bigspel: sum man hæfde an fictreow geplantod on his wingearde: þa com he and sohte his wæstmas on him þa ne funde he nanne;  
b.LUK.1.37	forþam nis ælc word mid gode unmihtelic;
b.LUK.13.7	þa cwæþ he to þam hyrde nu synt þreo ger syðþan ic com wæstm secende on þissum fictreowe. and ic ne funde; Forceorf hine hwi ofþricð he þæt land;  
b.LUK.1.38	þa cwæþ maria her is drihtnes þinen. gewurþe me æfter þinum worde. and se engel hyre fram gewat.
b.LUK.13.8	þa cwæþ he. hlaford. læt hine gyt þis gear. oð ic hine bedelfe and ic hine bewurpe mid meoxe:  
b.LUK.1.39	Soþlice on þam dagum aras maria and ferde on muntland mid ofste. on iudeisce ceastre
b.LUK.13.9	and witodlice he wæstmas bringð; Gif hit elles hwæt byð ceorf hine syððan;  
b.LUK.1.4	þæt ðu oncnawe þara worda soþfæstnesse of ðam ðe þu gelæred eart;
b.LUK.1.40	and eode into zacharias huse and grete elizabeþ;  
b.LUK.1.41	þa wæs geworden þa elizabeþ gehyrde marian gretinge: þa gefagnude þæt cild on hyre innoðe; And þa wearð elizabeþ halegum gaste gefylled.  
b.LUK.14.1	þa wæs geworden þa he eode on sumes farisea ealdres hus on restedæge þæt he hlaf æte. and hig begymdon hine  
b.LUK.14.10	Ac þonne þu geclypod byst. ga and site on þam ytemestan setle. þæt se ðe þe in gelaðude þænne he cymð cweþe to þe: la freond. site ufur: þonne byð þe wurðmynt beforan midsittendum;  
b.LUK.14.11	Forþam ælc þe hine up ahefð. bið genyðerud. and se ðe hine nyðerað se bið up ahafen;  
b.LUK.14.12	þa cwæð he to þam þe hine inlaðode. þonne þu dest wiste oððe feorme ne clypa þu þine frynd ne þine gebroðru. ne ðine cuðan ne þine welegan nehheburas. þe læs hi ðe agen laðiun. and þu hæbbe edlean;  
b.LUK.14.13	Ac þænne þu gebeorscype do. clypa þearfan and wanhale. and healte. and blinde:  
b.LUK.14.14	þonne bist þu eadig: forþam ðe hi nabbað hwanun hig hit þe forgyldon; Soðlice hit byð þe forgolden on rihtwisra æriste;  
b.LUK.14.15	þa þis gehyrde sum of þam sittendum þa cwæð he. eadig is se ðe hlafytt on godes rice;  
b.LUK.14.16	þa sæde he him. sum man worhte mycele feorme and manega gelaðode:  
b.LUK.14.17	þa sende he his þeowan to þære feorme timan þæt he sæde þam gelaðedum þæt hig comun forþam þe ealle þing gearwe wæron;  
b.LUK.14.18	þa ongunnon hig ealle hig beladian; Se forma him sæde. ic bohte anne tun. ic hæbbe neode þæt ic fare and hine geseo: ic bidde þe þæt ðu me beladige;  
b.LUK.14.19	þa cwæþ se oðer. ic bohte an getyme oxena. nu wille ic faran and fandian hyra nu bidde ic þe belada me;  
b.LUK.1.42	and heo clypode micelre stefne. and cwæþ. ou eart betwux wifum gebletsod. and gebletsud ys þines innoðes wæstm.  
b.LUK.14.2	ða wæs þar sum wæterseoc man beforan him;  
b.LUK.14.20	þa cwæð sum ic lædde wif ham. forþam ic ne mæg cuman;  
b.LUK.14.21	þa cyrde se þeowa and cydde his hlaforde þæt; þa cwæð se hlaford mid yrre to þam þeowan; Ga hraþe on þa stræta and on wic þisse ceastre and þearfan and wanhale: and blinde and healte læd hider in;  
b.LUK.14.22	þa cwæð se þeowa. hlaford. hit ys gedon swa þu bude. and nu gyt her is æmtig stow;  
b.LUK.14.23	þa cwæð se hlaford þa gyt to þam þeowan; Ga geond þas wegas and hegas: and nyd hig þæt hig gan in: þæt min hus si gefylled;  
b.LUK.14.24	Soðlice ic eow secge þæt nan þara manna þe geclypode synt ne onbyrigeað minre feorme:--  
b.LUK.14.25	Soðlice mid him ferde mycel menego. þa cWæa he to him bewend;  
b.LUK.14.26	Gyf hwa to me cymð and ne hatað his fæder and moder and wif and bearn and broþru and swustra. and þænne gyt his sawle ne mæg he beon min leorningcniht;  
b.LUK.14.27	and se þe ne byrð hys cwylminge and cymð æfter me: ne mæg he beon min leorningcniht;  
b.LUK.14.28	Hwylc eower wyle timbrian anne stypel. hu ne sytt he æryst and teleð þa andfengas þe him behefe synt: hwæðer he hæbbe hine to fullfremmenne  
b.LUK.14.29	þe læs syððan he þæne grundweall legð: and ne mæg hine fullfremman. ealle þe hit geseoð agynnan hine tælan  
b.LUK.1.43	and hwanun is me ðis þæt mines drihtnes modor to me cume:  
b.LUK.14.3	þa cwæþ se hælend to þam æ.gleawum and fariseum; Ys hit alyfed þæt man on restedagum hæle;  
b.LUK.14.30	and cweðan; Hwæt þes man agan timbrian and ne mihte hit geendian;  
b.LUK.14.31	Oððe gyf hwylc cynincg wyle faran and feohtan agen oðerne cyning hu ne sit he ær and þencð hwæðer he mæge mid tyn þusendum cuman agen þone þe him agen cymð mid twentigum þusendum.  
b.LUK.14.32	and gif he þonne wið hine gefeohtan ne mæg. he sent æryndracan and bitt sibbe;  
b.LUK.14.33	Witodlice swa is ælc of eow þe ne wiðsæcð eallum þingum þe he ah: ne mæg he beon min leorningcniht;  
b.LUK.14.34	God ys sealt gif hit awyrð on þam þe hit gesylt bið.  
b.LUK.14.35	nis hyt nyt ne on eorþan ne on myxene: ac hyt bið ut aworpen; Gehyre se þe earan hæbbe to gehyrenne;  
b.LUK.1.44	Sona swa þinre gretinge stefn on minum earum geworden wæs. þa fahnude min cild. on minum innoþe;  
b.LUK.14.4	þa suwudon hig. þa nam he hine and gehælde and forlet hyne;  
b.LUK.1.45	And eadig þu eart ðu þe gelyfdest þæt fulfremede synd. þa ðing þe ðe fram drihtne gesæde synd;  
b.LUK.14.5	þa cwæð he to him andswariende: hwylces eowres assa oððe oxa befealþ on anne pytt and ne tihþ he hyne hrædlice up on restedæge;  
b.LUK.1.46	þa cwæð maria min sawl mærsaþ drihten;  
b.LUK.14.6	þa ne mihton hig agen þis him geandwyrdan;  
b.LUK.1.47	And min gast geblissude on gode minum hælende;  
b.LUK.14.7	þa sæde he sum bigspel be þam in gelaðudan. gymende hu hig þa fyrmestan setl gecuron and þus cwæð;  
b.LUK.1.48	Forðam þe he geseah hys þinene eadmodnesse; Soþlice heonun forð me eadige secgað ealle cneoressa.  
b.LUK.14.8	þonne þu byst to gyftum gelaþod ne site þu on þam fyrmestan setle. þe læs wenunga sum wurðfulra cume  
b.LUK.1.49	forðam þe me micele þing dyde se ðe mihtig is. and hys nama ys halig  
b.LUK.14.9	se þe ðe in gelaþode and secge ðe rym þysum men setl: and þu ðænne mid sceame nyme þæt ytemyste setl;  
b.LUK.1.5	On herodes dagum iudea cynincges. Wæs sum sacerd on naman zacharias of abian tune. and his wif wæs of aarones dohtrum. and hyre nama wæs elizabeþ;
b.LUK.1.50	and hys mildheortnes of cneoresse on cneoresse hyne ondrædendum;  
b.LUK.1.51	He worhte on hys earme: he todælde þa ofermodan. On mode hyra heortan;  
b.LUK.15.1	Soðlice him genealæhtun manfulle and synfulle þæt hig his word gehyrdon;  
b.LUK.15.10	Ic secge eow swa bið blis beforan godes englum be anum synfullum þe dædbote deð;  
b.LUK.15.11	He cwæð: soðlice sum man hæfde twegen suna.  
b.LUK.15.12	þa cwæð se yldra to his fæder; Fæder. syle me minne dæl minre æhte þe me to gebyreð: þa dælde he him his æhte;  
b.LUK.15.13	þa æfter feawa dagum ealle his þing gegaderude se gingra sunu: and ferde wræclice on feorlen rice. and forspilde þar his æhta lybbende on his gælsan;  
b.LUK.15.14	þa he hig hæfde ealle amyrrede þa wearð mycel hunger on þam rice and he wearð wædla;  
b.LUK.15.15	þa ferde he and folgude anum burhsittendan men þæs rices ða sende he hine to his tune þæt he heolde his swyn;  
b.LUK.15.16	þa gewilnode he his wambe gefyllan of þam biencoddun þe ða swyn æton. and him man ne sealde;  
b.LUK.15.17	þa beþohte he hine and cwæð; Eala hu fela yrðlinga on mines fæder huse hlaf genohne habbað and ic her on hungre forwurðe;  
b.LUK.15.18	Ic arise and ic fare to minum fæder. and ic secge him; Eala fæder ic syngode on heofenas. and beforan þe:  
b.LUK.15.19	nu ic neom wyrðe þæt ic beo þin sunu nemned. do me swa anne of þinum yrðlingum;  
b.LUK.1.52	He awearp þa rican of setle. and ða eaðmodan up ahof;  
b.LUK.15.2	þa murcnedon þa farisei and þa boceras and cwædon; þes onfehð synfulle and mid him ytt;  
b.LUK.15.20	And he aras þa 'and' com to his fæder. and þa gyt þa he wæs feorr his fæder he hyne geseah and wearð mid mildheortnesse astyrod and agen hine arn and hine beclypte and cyste hine;  
b.LUK.15.21	þa cwæð his sunu; Fæder. ic syngude on heofon: and beforan ðe. nu ic ne eom wyrþe þæt ic þin sunu beo genemned;  
b.LUK.15.22	þa cwæð se fæder to his þeowum; Bringað raðe þæne selestan gegyrelan and scrydað hyne and syllað him hring on his hand: and gescy to his fotum.  
b.LUK.15.23	and bringað an fætt styric and ofsleað and utun etan and gewistfullian:  
b.LUK.15.24	forþam þes min sunu wæs dead and he geedcucude: he forwearð and he is gemet; þa ongunnon hig gewistlæcan  
b.LUK.15.25	Soðlice hys yldra sunu wæs on æcere and he com. and þa he þam huse genealæhte he gehyrde þæne sweg and þæt weryd.  
b.LUK.15.26	þa clypode he anne þeow and axode hine hwæt þæt wære;  
b.LUK.15.27	þa cwæð he þin broðor com. and þin fæder of sloh an fæt celf forþam þe he hyne halne onfeng;  
b.LUK.15.28	þa bealh he hine and nolde ingan; þa eode his fæder ut and ongan hine biddan;  
b.LUK.15.29	þa cwæþ he his fæder andswarigende; Efne swa fela geara ic þe þeowude and ic næfre þin bebod ne forgymde. and ne sealdest þu me næfre an ticcen þæt ic mid minum freondum gewistfullude;  
b.LUK.1.53	Hingriende he mid godum gefylde. and ofermode idele forlet;  
b.LUK.15.3	þa cwæð he þis bigspel to þam;  
b.LUK.15.30	Ac syððan þes þin sunu com. þe hys spede mid myltystrum amyrde: þu ofsloge him fætt celf;  
b.LUK.15.31	þa cwæþ he sunu: þu eart symle mid me: and ealle mine þing synt þine  
b.LUK.15.32	þe gebyrede gewistfullian and geblissian forþam þes þin broðor wæs dead and he geedcucede he forwearð and he is gemet:--  
b.LUK.1.54	He afeng israhel hys cniht. and gemunde hys mildheortnesse;  
b.LUK.15.4	Hwylc man is of eow þe hæfð hund sceapa. and gif he forlyst an ofþam. hu ne forlæt he þonne nigon and hundnigontig on þam westene: and gæð to þam þe forwearð oþ he hit fint.  
b.LUK.1.55	Swa he spræc to urum fæderum abrahame and hys sæde on aworuld;  
b.LUK.15.5	and þonne he hit fint he hitt set on his exla geblissiende.  
b.LUK.1.56	Soþlice maria wunude mid hyre swylce þry monþas. and gewende þa to hyre huse;  
b.LUK.15.6	and þonne he ham cymð he tosomne clypað hys frynd and his nehheburas. and cwyð; Blislsiað mid me forþam ic funde min scep þe forwearð;  
b.LUK.1.57	þa wæs gefylled elizabeþe cenningtid. and heo sunu cende.  
b.LUK.15.7	Ic secge eow þæt swa byð on heofone blis be anum synfullum þe dædbote deð. ma þonne ofer nigon and nigontigum rihtwisra þe dædbote ne beðurfon;  
b.LUK.1.58	and hyre nehcheburas and hyre cuðan þæt gehyrdon þæt drihten hys mildheortnesse mid hyre mærsude. and hig mid hyre blissodon;  
b.LUK.15.8	Oððe hwilc wif hæfð tyn scyllingas: gif heo forlyst anne scylling. hu ne onælþ heo hyre leohtfæt. and awent hyre hus and secð geornlice oð heo hine fint;  
b.LUK.1.59	þa on þam ehteoþan dæge hig comon þæt cild ymsniþan. and nemdon hyne hys fæder naman zachariam.  
b.LUK.15.9	and þonne heo hine fint heo clypað hyre frynd and nehhebyryna and cwyð. blyssiað mid me forþam ic funde minne scylling þe ic forleas;  
b.LUK.1.6	Soðlice hig wæron butu rihtwise beforan gode. Gangende on eallum his bebodum and rihtwisnessum butan wrohte.
b.LUK.1.60	þa andswarode his modor nese soþes. ac he byð iohannes genemned;  
b.LUK.1.61	þa cwædon hig to hyre. nis nan on þinre mægðe þyson naman genemned;  
b.LUK.16.1	þa cwæð he to his leorningcnihtum Sum welig man wæs hæfde sumne gerefan se wearð wið hine forwreged swylce he his god forspilde.  
b.LUK.16.10	Se þe ys on lytlum getrywe. se ys on maran getrywe and se þe ys on lytlum unrihtwis se ys eac on maran unrihtwis;  
b.LUK.16.11	Gif ge on unrihtwisum woruldwelan næron getrywe hwa betæhð eow þæt eower ys;  
b.LUK.16.12	And gyf ge on fremedum næron getrywe hwa sylþ eow þæt eower ys;  
b.LUK.16.13	Ne mæg nan þeow twam hlafordum þeowian. oððe he anne hatað and oðerne lufað. oððe he anum folgað and oðerne forhogað; And ge ne magon gode þeowian and woruldwelan;  
b.LUK.16.14	þas ðing ealle þa farisei gehyrdon þa ðe gifre wæron. and hig hine tældon;  
b.LUK.16.15	þa cwæð he to him. ge synt þe eow sylfe beforan mannum gerihtwisiaþ. soðlice god can eowre heortan forþam þe beforan gode ys ascuniendlic þæt mannum heah ys;  
b.LUK.16.16	Seo æ. and witegan oð iohannem. and of him is bodud godes rice. and ealle on þæt strangnysse wyrcað;  
b.LUK.16.17	Eaðre is þæt heofen and eorðe gewiton þonne an stæf of þære æ. fealle;  
b.LUK.16.18	Ælcman þe his wif forlæt and oþer nimð se unrihþæmð; and se ðe þæt forlætene wif nimð se unrihþæmð:--  
b.LUK.16.19	Sum welig man wæs. and he wæs gescrydd mid purpuran and mid twine: and dæghwamlice riclice gewistfullude;  
b.LUK.1.62	þa bicnodon hi to hys fæder hwæt he wolde hine genemnedne beon:  
b.LUK.16.2	þa clypode he hine and sæde him; Hwi gehyre ic þis be þe: agyfþine scire ne miht þu lencg tunscire bewitan;  
b.LUK.16.20	And sum wædla wæs on naman lazarus. se læg on his dura swyðe forwundon.  
b.LUK.16.21	and wilnode þæt he hine of his crumum gefylde þe of his beode feollun. and him nan man ne sealde: ac hundas comon and his wunda liccodon;  
b.LUK.16.22	þa wæs geworden þæt se wædla forðferde and hine englas bæron on habrahames greadan; þa wearð se welega dead and wæs on helle bebyrged;  
b.LUK.16.23	þa ahof he his eagan upp þa he on þam tintregum wæs. and geseah feorran abraham and lazarum on his greadan;  
b.LUK.16.24	þa hrymde he and cwæð: eala fæder abraham gemilsa me: and send lazarum þæt he dyppe his fingres lið on wætere. and mine tungan gehæle. forþam þe ic eom on þis lige cwylmed;  
b.LUK.16.25	þa cwæð abraham: eala sunu geþenc þæt þu god onfenge on þinum life. and gelice lazarus onfeng yfel: nu ys þes gefrefryd and þu eart cwylmed;  
b.LUK.16.26	And on eallum þissum betwux us and eow is mycel dwolma getrymed. þa ðe wyllað heonon to eow faran ne magon. ne þanun faran hidere;  
b.LUK.16.27	þa cwæð he fæder. ic bidde þe þæt ðu sende hine to mines fæder huse.  
b.LUK.16.28	ic hæbbe fif gebroðru þæt he cyðe him þæt hig ne cumon on þissa tintrega stowe;  
b.LUK.16.29	þa sæde abraham him. hig habbað moysen and witegan. hig hlyston him;  
b.LUK.1.63	þa wrat he gebedenum wexbrede; Iohannes is hys nama; þa wundrodon hig ealle;  
b.LUK.16.3	þa cwæð se gerefa on his geþance; Hwæt do ic forþam þe min hlaford mine gerefscire fram me nymð; Ne mæg ic delfan: me sceamað þæt ic wædlige:  
b.LUK.16.30	þa cwæð he. nese fæder abraham: ac hig doð dædbote gif hwylc of deaðe to him færð;  
b.LUK.16.31	þa cwæð he. gif hig ne gehyrað moysen and þa witegan. ne hig ne gelyfað þeah hwylc of deaðe arise;  
b.LUK.1.64	þa wearð sona hys muð and hys tunge geopenod and he spræc drihten bletsiende;  
b.LUK.16.4	ic wat hwæt ic do þæt hig me on hyra hus onfon þonne ic bescired beo fram tunscire;  
b.LUK.1.65	þa wearð ege geworden ofer ealle hyra nehcheburas: and ofer ealle iudea muntland. wæron þas word gewidmærsode  
b.LUK.16.5	þa þa gafolgyldan gegaderude wæron þa sæde he þam forman. hu mycel scealt þu minum hlaforde; þa sæde he hund sestra eles.  
b.LUK.1.66	and ealle þa ðe hit gehyrdon on heora heortan settun and cwædon; Wenstu hwæt byð þes cnapa: witodlice drihtenes hand wæs mid him;  
b.LUK.16.6	þa sæde he him. nim þine feðere and site hraðe and writ fiftig;  
b.LUK.1.67	And zacharias his fæder wæs mid halegum gaste ge fylled. and he witegode and cwæþ;  
b.LUK.16.7	þa sæde he oðrum hu mycel scealt þu: þa cwæð he hund mittena hwætes; þa cwæð he. nim þine stafas and writ hundeahtatig;  
b.LUK.1.68	Gebletsud si drihten israhela god: forþam þe he geneosode. and his folces alysednesse dyde;  
b.LUK.16.8	þa herede se hlaford þære unrihtwisnesse tungerefan. forþam þe he gleawlice dyde. forþam þe ðisse worulde bearn. synt gleawran þises leohtes bearnum on þisse cneoresse;  
b.LUK.1.69	and he us hæle horn arærde. on dauides huse hys cnihtes;  
b.LUK.16.9	and ic secge eow. wyrcað eow frynd of þisse worulde welan unrihtwisnesse þæt hig onfon eow on ece eardungstowe þonne ge geteoriað;  
b.LUK.1.7	and hig næfdon nan bearn. forðam þe: elizabeþ wæs unberende. and hy on heora dagum butu forðeodon;
b.LUK.1.70	Swa he spræc þurh hys halegra witegena muð. þa ðe of worldes frymðe spræcon.  
b.LUK.17.02	r  
b.LUK.1.71	and he alysde us of urum feondum. and of ealra þara handa þe us hatedon;  
b.LUK.17.1	þa cwæð he to his leorningcnihtum unmihtlic is þæt gedrefednyssa ne cuman: wa þam þe hig þurh cumað.  
b.LUK.17.10	Swa ys eow onne ge doð eall þæt eow beboden vs. cweþað unnytte þeowas we synt we dvdon þæt we don sceolld on:--  
b.LUK.17.11	þa he ferde to hierusalem. he eode purh midde samarian and galileam;  
b.LUK.17.12	and þa he eode on sum castel him agen urnon tyn hreofe weras. þa stodon hig feorran  
b.LUK.17.13	and hyra stefne up ahofon and cwædon; Hælend. bebeodend gemiltsa us;  
b.LUK.17.14	þa he hig geseah þa cwæþ he; Gað and ætywað eow þam sacerdum; þa hig ferdun hig wurdon geclænsude;  
b.LUK.17.15	þa hyra an geseah þæt he geclænsud wæs þa cyrde he mid mycelre stefne god mærsiende:  
b.LUK.17.16	and feoll to hys fotum. and him þancode and þes wæs samaritanisc;  
b.LUK.17.17	þa cwæþ se hælend him andswariende; Hu ne synt tyn geclænsude hwær synt þa nigone:  
b.LUK.17.18	næs gemett se ðe agen hwurfe: and gode wuldor sealde. buton þes ælfremeda;  
b.LUK.17.19	þa cwæð he. aris and ga forþam þe ðin geleafa þe halne gedyde;  
b.LUK.1.72	Mildheortnesse to wyrcænne mid urum fæderum. and gemunan his halegan cyþnesse;  
b.LUK.17.2	nyttre him wære þæt an cweornstan sy gecnytt abutan his swuran and si on sæ beworpen þonne he gedrefe anne of þissum lytlingum;  
b.LUK.17.20	þa ahsodon hine þa farisei hwænne godes rice come; þa andswarude he and cwæð. ne cymð godes rice mid begymene  
b.LUK.17.21	ne hig ne cweðaþ efne her hyt ys. oððe þar: godes rice is betwynan eow;  
b.LUK.17.22	þa cwæð he to his leorningcnihtum: þa dagas cumað þonne ge gewilniað þæt ge geseon anne dæg mannes sunu and ge ne geseoð.  
b.LUK.17.23	and hig secgað eow her he is. and þar he is. ne fare ge ne ne fyliað;  
b.LUK.17.24	Witodlice swa se ligræsc lyhtende scinð under heofone on þa ðing þe under heofone synt: swa bið mannes sunu on his dæge;  
b.LUK.17.25	Eryst him gebyreð þæt he fela þinga bolige: and beon fram þisse cneorysse aworpen.  
b.LUK.17.26	and swa on noes dagum wæs geworden swa beoð mannes suna tocyme:  
b.LUK.17.27	hig ætun. and druncon. and wifodon. and wæron to gyftum gesealde: oð þæne dæg þe noe on erke eode. and flod com and ealle forspilde;  
b.LUK.17.28	Eallswa wæs geworden on loðes dagum hig ætun. and druncon. and bohton. and sealdon. and plantedon. and timbrudon;  
b.LUK.17.29	Soðlice on þam dæge þe loð eode of sodoma hyt rinde fyr and swefl of heofone: and ealle forspilde;  
b.LUK.1.73	Hyne us to syllenne þone að. þe he urum fæder abrahame swor.  
b.LUK.17.3	Warniað eow: gyf þin broðor syngað cid him;  
b.LUK.17.30	Efter þysum þingum bið on þam dæge þe mannes sunu onwrigen bið  
b.LUK.17.31	on ðam dæge se ðe bið on þecene and his fatu on huse. ne stihð he nyðer þæt he hig nime; And se ðe bið on æcere: ne went he onbæc;  
b.LUK.17.32	Beoð gemyndige loðes wifes.  
b.LUK.17.33	swa hwylc swa secð his sawle gedon hale se hig forspilþ; and swa hwylc swa hig forspilþ se hig geliffæstað;  
b.LUK.17.34	Soðlice ic eow secge on þære nihte beoð twegen on bedde an byð genumen and oðer bið forlæten;  
b.LUK.17.35	Twa beoð ætgædere grindende. an bið genumen and oðer læfed;  
b.LUK.17.36	Twegen beoð æt æcere. an bið genumen and oðer bið læfed;  
b.LUK.17.37	þa cwædon hig to him. hwar drihten; þa cwæþ he. swa hwar swa se lichama bið þyder beoð earnas gegaderud:--  
b.LUK.1.74	þæt we butan ege of ure feonda handa alysede him þeowian.  
b.LUK.17.4	And gif he on dæg seofan siþun syngað: and seofan siþun to þe on dæg gecyrred byð. and cwyð; Hit me ofpincð: forgyf hit him;  
b.LUK.1.75	On halignesse beforan him. eallum urum dagum;  
b.LUK.17.5	þa cwæðon his apostolas drihten: geic urne geleafan; : l
b.LUK.1.76	And þu cnapa byst þæs hehstan witega genemned. þu gæst beforan drihtnes ansyne. his wegas gearwian;  
b.LUK.17.6	þa cwæþ drihten gif ge hæfdon geleafan swa senepes corn: ge sædun þissun treowe sy ðu awyrtwalud and aplantud on sæ. and hit hyrsumode eow;  
b.LUK.1.77	To syllenne his folce hys hæle gewit on hyra synna. forgyfnesse;  
b.LUK.17.7	Hwylc eower hæfþ eregendne þeow; Oððe scep læsgendne þam of þam æcere gehworfenum. he him sona segð ga and site.  
b.LUK.1.78	þurh innoþas ures godes mildheortnesse. on þam he us geneosode of eastdæle up springende;  
b.LUK.17.8	and ne segð him gearw þæt ic ete and gyrt þe and þena me þa hwile. þe ic ete and drince and syððan þu ytst and drincst;  
b.LUK.1.79	Onlihtan þam þe on ðystrum and on deaþes sceade sittað. ure fet to gereccenne on sybbe weg;  
b.LUK.17.9	Wenst þu hæfo se þeowa ænigne þanc: forþam ðe he dyde þæt him beboden wæs. ne wene ic;  
b.LUK.1.8	Soðlice wæs geworden þa zacharias his sacerdhades breac on hys gewrixles endebyrdnesse beforan gode:
b.LUK.1.80	Soþlice se cnapa weox. and wæs on gaste gestrangod. and wæs on westenum oþ þone dæg hys ætiwednessum on israhel;  
b.LUK.18.1	þa sæde he him sum bigspel þæt hit ys riht þæt man symle gebidde and na geteorige  
b.LUK.18.10	Twegen men ferdun to sumum temple þæt hig hig gebædun an sundorhalga and oðer manfull;  
b.LUK.18.11	þa stod se fariseus and hine þus gebæd: god: þe ic þancas do: forþam þe ic neom swylce oðre men: reaferas unrihtwise: unrihþæmeras. oððe eac swylce þes manfulla;  
b.LUK.18.12	Ic fæste tuwa on ucan. ic sylle teoþunga ealles þæs þe ic hæbbe;  
b.LUK.18.13	þa stod se manfulla feorran and nolde furðun his eagan ahebban up. to þam heofone ac he beot his breost and cwæþ; God beo þu milde me synfullum;  
b.LUK.18.14	Soðlice ic eow secge þæt þes ferde gerihtwisud to his huse. forþam þe ælc þe hine upp ahefð bið genyðerud. and se þe hine nyðerað byð upp ahafen;  
b.LUK.18.15	þa brohton hig cild to him þæt he hig æþrine; þa his leorningcnihtas hig gesawon hi ciddon him;  
b.LUK.18.16	þa clypode se hælend hig to him. and cwæð; Lætað þa lytlingas to me cuman and ne forbeode ge hig swylcera ys godes rice;  
b.LUK.18.17	Soðlice ic eow secge swa hwylc swa ne onfehð godes rice swa swa cild. ne gæð he on godes rice;  
b.LUK.18.18	þa ahsode hyne sum ealdor. lareow. hwæt do ic þæt ic ece lif hæbbe;  
b.LUK.18.19	þa cwæð se hælend hwi segst þu me godne. nis nan man god buton god ana;  
b.LUK.18.2	and þus cwæð; Sum dema wæs on sumere ceastre se god ne ondred ne nanne man ne onþracude;  
b.LUK.18.20	Canst þu þa bebodu. ne of slyh ðu. ne fyrena þu: ne stel þu. ne leoh þu; Wurþa þinne fæder and þine modor;  
b.LUK.18.21	þa cwæð he eall þis ic heold of minre geoguþe;  
b.LUK.18.22	þa cwæð se hælend an þing þe is wana. syle eall þæt ðu hæfst. and syle eall þæt þearfum. þonne hæfst þu goldhord on heofone: and cum and folga me;  
b.LUK.18.23	þa he þas word gehyrde he wearð geunret. forþam þe he wæs swiðe welig;  
b.LUK.18.24	þa se hælend hine unrotne geseah he cwæð; Eala hu earfoðlice on godes rice gað þa ðe feoh habbað:  
b.LUK.18.25	eaðelicor mæg se olfend gan þurh are nædle eage: þonne se welega on godes rice;  
b.LUK.18.26	þa cwædon þa ðe þis gehyrdon: and hwa mæg hal beon;  
b.LUK.18.27	þa sæde he him. gode synt mihtelice þa ðing þe mannum synt unmihtelice;  
b.LUK.18.28	þa cwæð petrus. ealle þing we forleton and folgodon þe;  
b.LUK.18.29	þa cwæþ he: soþlice ic eow secge: nis nan man þe his hus forlæt oððe magas. oððe broþru. oððe wif. oððe bearn. for godes rice:  
b.LUK.18.3	þa wæs sum wudewe on þære ceastre: þa com heo to him and cwæð; Wrec me wið minne wiðerwinnan;  
b.LUK.18.30	þe ne onfo mycele mare on þysse tide: and ece lif on towerdre worulde;  
b.LUK.18.31	þa nam se hælend his leorningcnihtas and cwæð to him. faraþ to hierusalem. and ealle þing beoð gefyllede þe be mannes suna þurh witegan awritene synt;  
b.LUK.18.32	He byð þeodum geseald and bið bysmrud and geswungen. and on spæt:  
b.LUK.18.33	and æfter þam þe hig hine swingað hig hine of sleað: and he þriddan dæge arist  
b.LUK.18.34	and hig naht þæs ongeton and him þis word wæs behydd;  
b.LUK.18.35	þa he genealæhte hiericho: sum blind man sæt wið þæne weg wædligende:  
b.LUK.18.36	and þa he gehyrde þa menego farende: he ahsude hwæt þæt wære;  
b.LUK.18.37	þa sædon hig þæt þær ferde se nazareniscea hælend;  
b.LUK.18.38	þa hrymde he and cwæð; Eala hælend dauides sunu gemiltsa me;  
b.LUK.18.39	And þa ðe forestopun hine þreadon þæt he suwude; þæs þe ma he clypode: dauides sunu gemiltsa me;  
b.LUK.18.4	þa nolde he langre tide. æfter þam þa cwæþ he: þeah ic god ne ondræde: ne ic man ne onþracige  
b.LUK.18.40	þa stod se hælend and het hine lædan to him; þa he genealæhte he ahsude hine  
b.LUK.18.41	hwæt wylt ðu þæt ic ðe do; þa cwæð he. drihten. þæt ic geseo;  
b.LUK.18.42	þa cwæþ se hælend beseoh þin geleafa þe gehælde;  
b.LUK.18.43	And he sona geseah. and him folgode god wuldrigende and eall folc gode lof sealde þa hig þæt gesawon;  
b.LUK.18.5	þeah forþam þe ðeos wuduwe me is gram ic wrece hig. þe læs heo æt neahstan cume me behropende;  
b.LUK.18.6	þa cwæð drihten: gehyrað hwæt se unrihtwisa dema cwyð;  
b.LUK.18.7	Soðlice ne deð god his gecorenra wrace clypiendra to him dæges and nihtes: and he geþyld on him hæfþ;  
b.LUK.18.8	Ic eow secge þæt he raþe hyra wrace deð; þeah hwæþere wenst þu ðænne mannes sunu cymð: gemet he geleafan on eorðan;  
b.LUK.18.9	þa cwæð he to sumum þis bigspel þe on hig sylfe truwedon and oðre forhogodon;  
b.LUK.1.9	æfter gewunan ðæs sacerdhades hlotes. he eode þæt he hys offrunga sette; þa he on godes tempel eode
b.LUK.19.1	þa eode he geond iericho:
b.LUK.19.10	Mannes sunu com secean and hal don bæt forwearð;
b.LUK.19.11	þa hig bis gehyrdon þa geichte ne sum bigspell forþam pe he 'wæs' neh ierusalem: and forþam þe hig wendon þæt hrædlice godes rice geswutelud wære:--
b.LUK.19.12	Witodlice he cwæð. sum æþelboren man ferde on fyrlen land þæt he him rice onfenge and eft agen come;
b.LUK.19.13	þa clypode he his tyn þeowas and sealde tyn pund him: and cwæð to him; Ceapiað oð þæt ic cume;
b.LUK.19.14	þa hatedon hine his leode and sendon ærendracan æfter him and cwædon; We nyllað þæt þes of er us rixie;
b.LUK.19.15	þa he agen com and þæt rice onfengc. he het clypian his þeowas þe he þæt feoh selde. þæt he wiste hu mycel gehwylc gema'n'gode;
b.LUK.19.16	þa com se forma and cwæð. hlaford. þis pund gestrynde tyn pund;
b.LUK.19.17	þa cwæð se hlaford geblissa þu goda þeowa. forþam þe ðu wære on lytlum getrywe. þu byst andweald hæbbende ofer tyn ceastra;
b.LUK.19.18	þa com oðer and cwæð. hlaford. þin pund gestrynde fif pund;
b.LUK.19.19	þa cwæþ he to þam. and beo lO
b.LUK.19.2	þa wæs þar sum man on naman Zacheus. se wæs welig
b.LUK.19.20	þa com oþer and cwæð. hlaford. her ys þin pund þe ic hæfde on swatlin aled.
b.LUK.19.21	Ic ðe adred forþam þe ðu eart stið man. þu nimst þæt ðu ne settest. and þu ripst þæt ðu ne seowe;
b.LUK.19.22	þa cwæð he to him. of þinum muðe ic ðe deme. la lyðra þeowa; þu wistest þæt ic eom stið man: þæt ic nime þæt ic ne sette and ripe þæt ic ne seow;
b.LUK.19.23	And hwi ne sealdest þu min feoh to hyre. and þonne ic come ic hit witodlice mid gestreone onfenge;
b.LUK.19.24	þa cwæð he to þam þe him abutan stodon. nimað þæt pund fram him. and syllað þam þe hæfð an pund;
b.LUK.19.25	(þa cwædon hig to him hlaford: he hæfð tyn pund;)
b.LUK.19.26	Soðlice ic secge eow þæt ælcum hæbbendum bið geseald fram þam þe næfð. ge þæt þæt he hæfð him byð afyrred;
b.LUK.19.27	þeah hwæþere þa mine fynd þe noldon þæt ic of er hig rixude. lædað hider and of sleað hig beforan me:
b.LUK.19.28	and þysum gecwedenum he ferde to hierusalem:--
b.LUK.19.29	þa he genealæhte beþfage and beþania to þam munte þe is genemned oliueti. he sende his twegen cnihtas
b.LUK.19.3	and he wolde geseon hwylc se hælend wære: þa ne mihte he for ðære menegu. forþam þe he wæs lytel on wæstmum.
b.LUK.19.30	and cwæð; Farað on þæt castel þe ongen inc ys: on þam gyt gemetað assan folan getiged: on þam nan man gyt ne sæt. untigað hyne. and lædað to me;
b.LUK.19.31	and gifinc hwa ahsað hwi gyt hyne untigeað secgað him drihten hæfð his neode;
b.LUK.19.32	þa ferdon þa ðe asende wæron and fundon swa he him sæde þæne folan standan;
b.LUK.19.33	þa hig hine untigdon þa cwædon þa hlafordas hwi untige ge þæne folan;
b.LUK.19.34	þa cwædon hig forþam þe drihten hæfð his neode;
b.LUK.19.35	þa lædldon hig hine to þam hælende. and hyra reaf wurpon ofer þæne folan: and þæne hælend onufan setton.
b.LUK.19.36	and þa he for. hi strehton under hine hyra reaf on þam wege.
b.LUK.19.37	and þa he genealæhte to oliuetes muntes nyþerstige: þa ongunnon ealle þa menego geblissian. and mid mycelre stefne god heredon be eallum þam mihtum þe hig gesawun.
b.LUK.19.38	and cwædon; Gebletsud sy se cyning þe com on drihtnes naman. syb sy on heofenum. and wuldor on heahnessum;
b.LUK.19.39	þa cwædon sume of þam fariseum to him; Lareow. cid þinum leorningcnihtum;
b.LUK.19.4	þa arn he beforan and stah up on an treow: sicomorum þæt he hine gesawe. forþam he wolde þanon faran;
b.LUK.19.40	þa cwæþ he to him. Ic eow secge þeah þas suwigen stanas clypiað;
b.LUK.19.41	and þa he genealæhte and geseah þa ceastre: he weop ofer hig and cwæð;
b.LUK.19.42	Eala: gif þu wistest and witodlice on þysum þinum dæge þe ðe to sybbe synt: nu hig synt fram þinum eagum behydde:
b.LUK.19.43	forþam ðe þa dagas to ðe cumað: and þine fynd þe betrymiað. and behabbað þe: and genyrwað þe æghwanun:
b.LUK.19.44	and to eorþan afyllað þe and þine bearn þe on ðe synt. and hig ne læfað on þe stan of er stane. forþam þe ðu ne oncneowe þa tide þinre geneosunge;
b.LUK.19.45	þa ongan he of þam temple ut drifan þa syllandan and þa bicgendan.
b.LUK.19.46	and him to cwæð; Hit ys awriten þæt min hus ys gebedhus. ge hit worhton to sceaðena scræfe:
b.LUK.19.47	and he wæs dæghwamlice on þam temple lærende; Soðlice þara sacerda ealdras and þa boceras and þæs folces : lo
b.LUK.19.48	and hig ne fundon hwæt hi him to gylte dydon; Soðlice eall folc wæs abysgod þe be him gehyrde secgan;
b.LUK.19.5	r þu ofer fif ceastra;
b.LUK.19.5	þa he com to þære stowe þa geseah se hælend hine and cwæð; Zacheus efst to þinum huse forþam þe ic wylle todæg on þinum huse wunian;
b.LUK.19.6	r ealdormen smeadon hu hig hine fordon mihton.
b.LUK.19.6	þa efste he and hine bliþelice onfengc;
b.LUK.19.7	þa hig þæt gesawon þa murcnudun hig ealle. and cwædon þæt he to synfullum men gecyrde;
b.LUK.19.8	þa stod zacheus and cwæð to drihtne; Nu ic sylle ðearfum healfe mine æhta: and gif ic ænigne bereafode ic hit be feowerfealdum agyfe;
b.LUK.19.9	þa cwæð se hælend to him todæg þisse hiwræddenne ys hæl geworden forþam he wæs habrahames bearn;
b.LUK.20.1	þa wæs anum dæge geworden þa he þæt folc on þam temple lærde and him bodude þa comun þara sacerda ealdras and þa boceras
b.LUK.20.10	þa on tide he sende hys þeow to þam tilium þæt hig him sealdon of þæs wingeardes wæstme: þa swungon hig þæne and idelne hine forleton;
b.LUK.20.11	þa sende he oðerne þeow þa beoton hig ðæne and mid teonum gewæcende hine forleton idelne;
b.LUK.20.12	þa sende he þridan. þa wurpon hig ut þæne gewundudne;
b.LUK.20.13	þa cwæð þæs wingeardes hlaford hwæt do ic: ic asende minne leofan sunu wenunga hine hig forwandiað þonne hig hine geseoþ;
b.LUK.20.14	þa hine þa tilian gesawun hig þohton betwux him and cwædon; Her ys se yrfeweard: cumaþ uton hine of slean þæt seo æht ure sy;
b.LUK.20.15	and hig hine of þam wingearde awurpon ofslegene;
b.LUK.20.16	Hwæt deð þæ
b.LUK.20.17	þa beheold he hig and cwæð; Hwæt is þæt awriten is: þone stane ða wyrhtan awurpon. þes is geworden on þære hyrnan heafod;
b.LUK.20.18	þa sohton þara sacerda ealdras and þa boceras hyra handa on þære tide on hine wurpun and hig adredon him þæt folc; Soðlice hi ongeton þæt he þis bigspell to him cwæð:--
b.LUK.20.19	þa sohton þara sacerda ealdras and þa boceras hyra handa on þære tide on hine wurpun and hig adredon him þæt folc; Soðlice hi ongeton þæt he þis bigspell to him cwæð:--
b.LUK.20.2	and to him cwædon; Sege us on hwylcum anwalde wyrcst þu ðas þing. oððe hwæt ys se ðe þe þisne anwald sealde;
b.LUK.20.20	þa sendun hig mid searwum þa ðe hi rihtwise leton þæt hig hine gescyldgudun and þæt hig hine gesealdon þam ealdron to dome and to þæs deman anwalde to fordemanne;
b.LUK.20.21	þa ahsodon hig hine and cwædon. lareow. we witun þæt þu rihte sprycst and lærest. and for nanon men ne wandast: ac godes weg on soðfæstnesse lærst.
b.LUK.20.22	Ys hit riht þæt man þam casere gafol sylle þe na;
b.LUK.20.23	þa cwæð he to him þa he hyra facen onget; Hwi fandige min;
b.LUK.20.24	Ywað me anne peninc hwæs anlicnesse hæfþ he. and of ergewrit; þa cwædon higþæs caseres;
b.LUK.20.25	þa cwæð he to him; Agyfað þam casere þa ðing þe ðæs caseres synt. and gode þa ðing þe godes synt;
b.LUK.20.26	þa ne mihton hig his word befon beforan þam folce. þa suwudon hig wundrigende be his andlsware;
b.LUK.20.27	þa genealæhton sume of saduceum. þa ætsacað þæs æristes and ahsodon hine
b.LUK.20.28	and cwædon; Lareow moyses us wrat gif hwæs broðor byð dead and wif hæbbe: and se byð butan bearnum þæt his broðor nime his wif and his broþor sæd awecce;
b.LUK.20.29	Seofon gebroðru wæron and se forma nam wif. and wæs dead butan bearnum;
b.LUK.20.3	þa cwæþ he him to andsware; and ic ahsige eow an word andswariað me:
b.LUK.20.30	þa nam oðer hig and wæs dead butan bearne;
b.LUK.20.31	þa nam se þridda hig. and swa ealle seofone. and nan sæd ne læfdon and wæron deade.
b.LUK.20.32	þa ealra ytemest wæs þæt wif dead;
b.LUK.20.33	On þam æryste hwylces hyra wif bið þæt;
b.LUK.20.34	þa cwæþ se hælend to him: þysse worulde bearn wifiað and beoð to giftum gesealde;
b.LUK.20.35	þa ðe synt þære worulde wyrðe. and ærystes of deaðum ne giftigeað hi ne wif ne lædað
b.LUK.20.36	ne ofer þæt sweltan ne magon. hig synt soðlice englum gelice: and hig synt godes bearn þonne hig synt ærystys bearn.
b.LUK.20.37	forþam þe soðlice deade arisað. and moyses ætywde wið anne beigbeam swa he cwæð; Drihten abrahames god. and isaaces god. and iacobes god.
b.LUK.20.38	nys god deadra ac lybbendra: ealle hig him lybbað;
b.LUK.20.39	þa andswarudon him sume þara bocera and cwædon. lareow. wel þu cwæde:
b.LUK.20.4	Wæs iohannes fulluht of heofone: hwæðer þe of mannum;
b.LUK.20.40	and hig hine leng ne dorston ænig þing ahsian;
b.LUK.20.41	þa cwæð he to him; Hwi secgað hig þæt crist sy dauides sunu.
b.LUK.20.42	and dauid cwyð on þam sealme. drihten sæde to minum drihtne site on mine swiðran healfe.
b.LUK.20.43	Oð þæt ic asette þine fynd to fotsceamole þinra fota;
b.LUK.20.44	Dauid hine clypað drihten and humeta ys he hys sunu;
b.LUK.20.45	þa sæde he hys leorningcnihtum. eallum folce gehyrendum;
b.LUK.20.46	Warniað wið þa boceras ða þe wyllað on gegyrlum gan. and lufiað gretinga on stræte. and þa yldstan setl on gesamnungum and þa forman hlininga on gebeorscypum.
b.LUK.20.47	þa forswelgað wydywyna hus. hiwgende lang gebed. þa onfoð maran genyþerunge;  
b.LUK.20.5	wingeardes hlaford: he cymð. and forspylð þa tilian: and sylþ þæne wingeard oðrum; Hig cwædon þa hig þis gehyrdon þæt ne gewurþe;
b.LUK.20.5	þa þohton hig betwux him and cwædon; Gyf we secgað þæt he sy of heofone. he cwyð to us hwi ne gelyfde ge him;
b.LUK.20.6	Gyf we secgað þæt he sy of mannum. eall folc us hænð hi wiston gere þæt iohannes wæs witega;
b.LUK.20.7	þa andswaredon hig þæt hig nyston hwanun he wæs;
b.LUK.20.8	þa cwæð se hælend him to ne ic eow ne secge on hwylcum anwalde ic þas þing wyrce;
b.LUK.20.9	He ongan þa ðis bigspel to þam folce cweðan; Sum man plantude him wingeard and hine gesette mid tilium: and he wæs him feor manegum tidum;
b.LUK.2.1	Soþlice on þam dagum wæs geworden gebod fram þam casere augusto. þæt eall ymbehwyrft wære tomearcod;  
b.LUK.2.10	and se engel him to cwæð; Nelle ge eow adrædan. soþlice nu ic eow bodie mycelne gefean. se bið eallum folce.  
b.LUK.2.11	forþam todæg eow ys hælend acenned. se is drihten crist on dauides ceastre;  
b.LUK.21.1	þa he hine beseah he geseh þa welegan hyra lac sendan on þone sceoppan:
b.LUK.21.10	þa cwæð he to him þeod arist agen þeode and rice agen rice
b.LUK.21.11	and beoð mycele eorþan styrunga geond stowa: and cwealmas and hungor. and egsan of heofone and mycele tacna beoð.
b.LUK.21.12	ac toforan eallum þissum hig nimað eow and ehtað and syððan eow on gesamnunga. and on hyrdnyssa and lædaþ eow to cyningum and to demum for minum naman.
b.LUK.21.13	þis eow gebyrað on gewitnesse;
b.LUK.21.14	Ne sceole ge on eowrum heortum foresmeagan hu ge andswarian.
b.LUK.21.15	ic sylle eow muð and wisdom. þam ne magon ealle eower wiðerwinnan wiðstandan and wiðcweðan;
b.LUK.21.16	Ge beoð gesealde fram magum and gebroðrum and cuðum and freondum. and hig eow to deaðe geswencað.
b.LUK.21.17	and ge beoð eallum on hatunga: for minum naman:
b.LUK.21.18	and ne forwyrð a locc of eowrum heafde;
b.LUK.21.19	On eowrum geþylde ge gehealdað eowre sawla:--
b.LUK.2.12	And þis tacen eow byð; Ge gemetað an cild hreglum bewunden. and on binne aled;  
b.LUK.21.2	þa geseah he sume earme wydewan bringan twegen feorðlingas;
b.LUK.21.20	þonne ge geseoð hierusalem mid here betrymede. witað þæt hyre toworpennes genealæcð.
b.LUK.21.21	þonne fleoð on muntas þa ðe on iudea synt and nyðer ne astigað þa ðe on hyre middele synt. and into hyre ne magon þa ðe þarute synt
b.LUK.21.22	forþam ðe þis synt wrace dagas þæt ealle þing syn gefyllede þe awritene synt;
b.LUK.21.23	Soðlice wa eacnigendum wife and fedendum on þam dagum þonne bið mycel ofþriccednys ofer eorðan: and yrre þisum folce.
b.LUK.21.24	and hig feallað on swurdes ecge: and beoð hæftlingas on ealle þeoda; Hierusalem bið fram þeodum fortreden oð mægða tida syn gefyllede;
b.LUK.21.25	And beoð tacna on sunnan and on monan and on steorrum and on eorðan. þeoda forþriccednys. for gedrefednesse sæs sweges: and yða
b.LUK.21.26	bifigendum mannum. for ege and anbide þe eallum ymbehwyrfte to becumað; þonne beoð heofones myhta astyrede.
b.LUK.21.27	and þonne hig geseoð mannes sunu on lyfte cumende mid mycelum anwalde and mægenþrymme;
b.LUK.21.28	þonne þas þing agynnað beseoð and eowre heafdu up ahebbaþ. forþam ðe eower alysednes genealæcð;
b.LUK.21.29	þa sæde he him sum bigspel. behealdað þæne ficbeam and ealle trywu
b.LUK.2.13	And þa wæs færinga geworden mid þam engle mycelnes heofonlices werydes god heriendra. and þus cweþendra;  
b.LUK.21.3	þa cwæð he soð ic eow secge þæt ðeos earme wudewe ealra mæst brohte;
b.LUK.21.30	þonne hig wæstm brincgað: ge witun pæt sumor ys gehende;
b.LUK.21.31	And þonne ge þas þing geseoð witað þæt godes rice is gehende;
b.LUK.21.32	Soðlice ic eow secge þæt þeos cneores ne gewit ærþam þe ealle þas ðing gewurþon;
b.LUK.21.33	Heofen and eorðe gewitað soðlice mine word ne gewitað;
b.LUK.21.34	Warniað eow þe læs eower heortan gehefegude syn on oferfylle and on druncennesse and þises lifes carum and on eow se færlica dæg becume
b.LUK.21.35	swa swa grin; He becymþ on ealle þa ðe sittað of er eorðan ansyne;
b.LUK.21.36	Waciað on ælcere tide and bidað þæt ge wurðe syn: þæt ge þas towerdan þing forfleon: and standan beforan mannes suna;
b.LUK.21.37	Soðlice he wæs on dæg on þam temple lærende. and on niht he eode and wunode on þam munte þe ys gecweden oliueti
b.LUK.21.38	and eall folc on morgen com to him to þam temple þæt hi hine gehyrdon;
b.LUK.2.14	Gode sy wuldor on heahnesse and on eorðan sybb mannum godes willan;  
b.LUK.21.4	Soðes ealle þas brohton gode lac of hyra mycelan welan. þeos wudewe brohte of þam þe heo hæfde ealle hyre andlyfene;
b.LUK.2.15	and hit wæs geworden þa ða englas to heofene ferdon. þa hyrdas him betwynan spræcon and cwædon; Utun faran to beþleem. and geseon þæt word þe geworden is. þæt drihten us ætywde;  
b.LUK.21.5	and þa cwæð he to þam þe sædon be þam temple: þæt hit wære geglenged mid godum stanum and godum gifum.
b.LUK.2.16	and hig efstende comon: and gemetton marian and iosep and þæt cild on binne aled;  
b.LUK.21.6	þas þing þe ge geseoð þa dagas cumað on þam ne bið stan læfed of er stan: þe ne beo toworpen;
b.LUK.2.17	þa hi þæt gesawon þa oncneowon hig be þam worde þe him gesæd wæs be þam cilde;  
b.LUK.21.7	þa ahsodon hig hine la bebeodend hwænne beoð þas þing: and hwylce tacna beoð þonne þas þing gewurðaþ;
b.LUK.2.18	And ealle þa ðe gehyrdon wundredon be þam þe him þa hyrdas sædon;  
b.LUK.21.8	þa cwæþ he warniað þæt ge ne syn beswicene: manege cumað on minum naman. and cweðað; Ic hit eom. and tid genealæcð. ne fare ge æfter him ne beo ge bregede
b.LUK.2.19	Maria geheold ealle þas word on hyre heortan smeagende;  
b.LUK.21.9	þonne ge geseoð gefeoht and twyrædnessa; þas þing gebyrigeað æryst ac nis þonne gyt ende;
b.LUK.2.2	(þeos tomearcodnes wæs æryst geworden fram þam deman syrige cirino. )
b.LUK.2.20	þa gewendon ham þa hyrdas god wuldriende and heriende on eallum þam ðe hi gehyrdon. and gesawon; Swa to him gecweden wæs:  
b.LUK.2.21	Efter þam þe ehta dagas gefyllede wæron þæt ðæt cild emsnyden wære. his nama wæs hælend; Se wæs fram engle genemned: ær he on innoðe geeacnod wære;  
b.LUK.22.1	þa soðlice genealæhte freolsdæg azimorum se is gecweden eastre:
b.LUK.22.10	and he cwæð to him; Nu þænne ge on þa ceastre gað eow agen yrnð an man mid wæterbuce. filigeað him on þæt hus þe he ingæð.
b.LUK.22.11	and secgeað þam hushlaforde; Ure lareow þe segð hwar ys cumena hus. þar ic mine eastron wyrce mid minon leorningcnihtum;
b.LUK.22.12	And he eow betæcð mycele healle gedæfte. gegearwiað þara;
b.LUK.22.13	þa ferdun hig and gemettun swa he him sæde: and hig gearwudun eastrun;
b.LUK.22.14	And þa tima wæs he sæt and his twelfe apostolas mid him
b.LUK.22.15	and he sæde him; Of gewilnunge ic gewilnude etan mid eow þas eastron ær ic forðfare;
b.LUK.22.16	Ic eow secge þæt ic heonon forð ne ete. ær hyt sy on godes rice gefylled;
b.LUK.22.17	And onfeng calice and þancas dyde and cwæð; Onfoð and dælað betwux eow:
b.LUK.22.18	Soðlice ic eow secge þæt ic ne drince of þises wingeardes cynne ær godes rice cume;
b.LUK.22.19	And he onfengc hlafe and þancude and him sealde. and cwæð; þis is min lichama. se is for eow geseald doð þis on min gemynd;
b.LUK.2.22	and æfter þam þe hyre clænsunge dagas gefyllede wæron. æfter moyses æ. hi læddon hyne on hierusalem þæt hi hine gode gesettun  
b.LUK.22.2	and þara sacerda ealdras and þa boceras smeadon hu hig hine forspildon; Soðlice hig adredon him þæt folc.
b.LUK.22.20	And swa eac þæne calic: syððan he geeten hæfde and cwæð; þes calic is niwe cyðnys on minum blode se bið for eow agoten;
b.LUK.22.21	þeah hwæðere her is þæs læwan hand mid me on mysan.
b.LUK.22.22	and witodlice mannes sunu gæð æ flter þam ðe him forestihtud wæs: þeah hwæðere wa þam men þe he þurh geseald bið;
b.LUK.22.23	And hi agunnon betwux him smeagan hwylc of him þæt to donne wære;
b.LUK.22.24	and hi flitun betwux him hwylc hyra wære yldest;
b.LUK.22.25	þa sæde he him cyningas wealdað hyra þeoda: and ða ðe anweald of er hig habbað synt fremfulle genemned:
b.LUK.22.26	ac ne beo ge na swa; Ac gewurðe he swa swa gingra se þe yldra ys betwux eow; And se þe forestæppend ys beo he swylce he þen Sy;
b.LUK.22.27	Hwæðer ys yldra þe se þe ðenað þe se ðe sitt: witudlice se ðe sitt; Ic eom on eowrum midlene swa swa se þe ðenað;
b.LUK.22.28	Ge synt þe mid me þurhwunedon on minum geswincum
b.LUK.22.29	and ic eow dihte swa min fæder me rice dihte.
b.LUK.2.23	(swa swa on drihtnes æ. awriten is; þæt ælc wæpned gecyndlim: ontynende. byð drihtne halig genemned; )
b.LUK.22.3	þa eode satanas on iudam se wæs oðre naman scarioþ. an of þam twelfum.
b.LUK.22.30	þæt ge eton and drincon ofer mine mysan on minum rice and ge sitton of er þrymsetl demende twelf mægða israhel;
b.LUK.22.31	þa cwæð drihten: Simon simon. nu satanas gyrnde þæt he eow hridrude swa swa hwæte;
b.LUK.22.32	Ic gebæd for þe þæt ðin geleafa ne geteorige; And þu æt sumum cyrre gewend and tryme þine gebroðru;
b.LUK.22.33	þa cwæð he drihten. ic eom gearu to farenne mid þe: ge on cwertern ge on deað;
b.LUK.22.34	þa cwæþ he. ic secge þe petrus: ne cræwð se hana todæg ær þu me ætsæcst;
b.LUK.22.35	þa cwæð he to him þa ic eow sende butan seode and codde and gescy wæs eow ænig þing wana; þa cwædon hig nan þing;
b.LUK.22.36	þa cwæð he. ac nu se þe hæfð seod gelice nime codd: and se ðe næfð sylle his tunecan and bicge him swurd;
b.LUK.22.37	Soðlice ic eow secge þæt gyt scyl beon gefylled þæt be me awriten ys: and þæt he mid rihtwisum geteald wæs. witudlice þa þing þe be me synt habbað ende;
b.LUK.22.38	And hig cwædon. drihten: her synt twa swurd and he cwæð þæt ys genoh;
b.LUK.22.39	And æfter gewunan he uteode on þæne munt oliuarum þæt ys elebergena: and his leorningcnihtas him fyligdon;
b.LUK.2.24	And þæt hig offrunge sealdon æfter þam þe drihtnes æ. gecweden is. twa turtlan. oððe twegen culfran briddas.  
b.LUK.22.4	þa ferde he and spæc mid þara sacerda ealdormannum and duguðe ealdrum hu he hine him gesealde;
b.LUK.22.40	And þa he com to þære stowe he sæde him: gebiddað þæt ge on costnunge ne gan;
b.LUK.22.41	And he wæs fram him alocen swa mycel swa is anes stanes wyrp: and gebigedum cneowum he hyne gebæd
b.LUK.22.42	and cwæð; Fæder gif þu wylt. afyr þysne calic fram me þeah hwæðere ne gewurðe min willa ac þin;
b.LUK.22.43	þa ætywde him godes engel. of heofone and hyne gestrangode and he wæs on gewinne and hine lange gebæd
b.LUK.22.44	and hys swat wæs swylce blodes dropan on eorðan yrnende.
b.LUK.22.45	and þa he of gebede aras and com to his leorningcnihtum he hig funde slæpende for unrotnesse:
b.LUK.22.46	and he sæde him: hwi slape ge. arisað and biddað ge on costunge ne gan;
b.LUK.22.47	Him þa þa gyt specendum þa com þæt wered and him toforan eode an of þam twelfum se wæs genemned iudas and he genealæhte þam hælende þæt he hine cyste;
b.LUK.22.48	þa cwæð se hælend iudas: mannes sunu þu mid cosse sylst;
b.LUK.22.49	þa gesawon þa ðe him abutan wæron þæt þær towerd wæs and cwædon. drihten: slea we mid swurde;
b.LUK.2.25	and þa wæs an man on hierusalam þæs nama wæs simeon and þes man wæs rihtwis and oþ israhela frofor geanbidiende. and hali gast him on wæs.  
b.LUK.22.5	And hig fægenydun and him weddedon feoh to syllenne:
b.LUK.22.50	þa sloh hyra an þara sacerda ealdres þeow and hys swyðre eare of acerf;
b.LUK.22.51	þa andswarude se hælend lætað þus; and þa he æþran hys eare he hyt gehælde;
b.LUK.22.52	þa cwæð se hælend to þam ealdormannum and to þam witum and þæs temples ealdrum; Ge ferdon swa swa to anum sceaðan mid swurdum and mid sahlum þæt ge me gefengon;
b.LUK.22.53	þa ic wæs dæghwamlice on temple mid eow. ne aþenedon ge eower handa on me: ac þis is eower tid and þystra anweald;
b.LUK.22.54	þa namon hig hine and læddon to þæra sacerda ealdres huse: and petrus fyligde feorran;
b.LUK.22.55	And petrus wæs mid him onmiddan þam cafertune: þar hig æt þam fyre sæton;
b.LUK.22.56	þa hine geseah sum þinen æt leohte sittende and hine beheold. þa cwæð heo. and þes wæs mid him;
b.LUK.22.57	þa ætsoc he and cwæð. eala wif ne can ic hyne;
b.LUK.22.58	And þa embe lytel hine geseah oðer. and cwæð. þu eart of him; þa cwæð petrus eala mann ic ne eom;  
b.LUK.22.59	and þa æfter lytlum fæce swylce anre tide. sum oðer seðde and cwæð; Soolice þes wæs mid him: witodlice he is galileisc;
b.LUK.2.26	and he andsware fram þam halegan gaste onfeng. þæt he deað ne gesawe. buton he ær drihten crist gesawe;  
b.LUK.22.6	and he behet and he sohte hu he eaðelicust hine beæftan þære menego gesealde;
b.LUK.22.60	þa cwæð petrus. eala man nat ic hwæt þu segst; And þa hig þæt spræcon samninga se hana creow:
b.LUK.22.61	þa drihten bewende hine and beseah to petre. þa gemunde petrus drihtnes wordes þe he cwæð: þæt ðu min ætsæcst. þriwa todæg ær se hana crawe;
b.LUK.22.62	þa eode petrus ut and biterlice weop:
b.LUK.22.63	and þa ðe þæne hælend heoldon hine bysmrodon and beoton:
b.LUK.22.64	and oferwrugon hys ansyne and þurhsun his nebb: and ahsodon hyne. aræd. hwylc ys. se ðe þe sloh;
b.LUK.22.65	And manega oðre þing hig him to cwædon dysigende;
b.LUK.22.66	And þa ða dæg wæs þa togædere comun þæs folces yldran and þara sacerda ealdermenn and boceras and læddon hine to hyra gemote and cwædon; Sege us gifþu sy crist;  
b.LUK.22.67	þa cwæþ he þeah ic eow secge ge me ne gelyfaþ.
b.LUK.22.68	þeh ic eow ahsige ge ne andswariað me ne ne forlætað;
b.LUK.22.69	Heonun forð bið mannes sunu sittende on godes mægnes swyþran healfe;
b.LUK.2.27	And on gaste he on þæt tempel com. and þa his magas læddon þone hælend. þæt hig for him æfter þære æ gewunan dydon.  
b.LUK.22.7	þa com se dæg azimorum on þam hi woldon hyra eastron gewyrcan
b.LUK.22.70	þa cwædon hig ealle. eart þu godes sunu; þa cwæð he ge secgað þæt ic eom;
b.LUK.22.71	And hig cwædon. hwi gyrne we gyt gewitnesse. sylfe we gehyrdon of hys muðe;
b.LUK.2.28	he onfeng hine mid his handum: and god bletsode and cwæð;  
b.LUK.22.8	and he sende petrum. and iohannem and cwæð to him farað and gearwiað us þæt we ure eastron gewyrcon;
b.LUK.2.29	Drihten. nu þu lætst þinne þeow æfter þinum worde on sibbe;  
b.LUK.22.9	þa cwædon hig hwar wylt tu þæt we gearwion
b.LUK.2.3	and ealle hig eodon. and syndrie ferdon on hyra ceastre;  
b.LUK.2.30	Forðam mine eagan gesawon þine hæle.  
b.LUK.2.31	ða þu geearwodest beforan ansyne eallra folca;  
b.LUK.23.1	þa aras eall hyra menegeo and læddon hine to pilate
b.LUK.23.10	þa stodon þara sacerda ealdras hine anrædlice wregende:
b.LUK.23.11	þa oferhogode herodes hine mid hyrede: and bysmrode hine gescrydne hwitum reafe: and hyne agen sende to pilate;
b.LUK.23.12	And on þam dæge wurdun herodes and pilatus gefrynd: Soðlice hig wæron ær gefynd him betwynan;
b.LUK.23.13	þa cwæð pilatus to þara sacerda ealdrum and duguðe ealdrum and to þam folce.
b.LUK.23.14	ge brohton me þisne man swylce he þis folc forhwyrfde. and nu ic beforan eow ahsiende. ic nanne intingan findan ne mæg on þisum men ofþam þe ge hine wregað
b.LUK.23.15	ne furðun herodes; Ic hine sende agen to him and him naht þæslices deaðe gedon wæs.
b.LUK.23.16	ic hine gebetne forlæte;
b.LUK.23.17	(Niede he sceolde him li forgyfan-l anne to hyra freolsdæge.)
b.LUK.23.18	þa hrymde eall þæt folc ætgædere and cwæþ; Nim þisne and forgyf us barrabban
b.LUK.2.32	Leoht to þeoda awrigenesse and to þines folces wuldre israhel:  
b.LUK.23.2	and agunnon hyne wregan and cwædon; þisne we gemetton forlhwyrfende ure þeode: and forbeodende þæt man þam casere gafol ne sealde. and segð þæt he si crist cyning;
b.LUK.23.20	Eft spæc pilatus to him and wolde forlætan þæne hælend;
b.LUK.23.21	þa hrymdon hig and cwædon ahoð hine ahoð hine;
b.LUK.23.22	þa cwæð he to him þriddan siðe. hwæt dyde þes yfeles. ne mette ic nan þing yfeles on þissum men þæt he si deaþes scyldig. ic hine þreage and forlæte;
b.LUK.23.23	And hig astodon and mycelre stefne bædon þæt he wære ahangen; and hyra stefna swiðredon:
b.LUK.23.25	and he forgef him þæne þe wæs for manslyhte and sumere sace on cwerterne. þone hi bædon and þæne hælend he sealde to hyra willan;
b.LUK.23.26	And þa hig hine læddon hi gefengon sumne cyreniscne simonem. se com of þan tune and þa rode him on setton þæt he hi bære æfter þam hælende.
b.LUK.23.27	him fylide mycel wered folces and wifa þa hine heofun and weopun;
b.LUK.23.28	þa cwæþ se hælend bewend eala dohtra hierusalem: nelle ge ofer me wepan: ac wepað ofer eow sylfe. and ofer eower bearn.
b.LUK.23.29	forþam þa dagas cumað on þam hig cweþað. eadige synt þa untymyndan and innoþas þe ne cendun and þa breost þe ne sictun.
b.LUK.2.33	þa wæs his fæder and his modor wundriende be þam þe be him gesæde wæron;  
b.LUK.23.3	þa ahsode pilatus hine eart þu iudea cining; þa andswarude he þu hit segst;  
b.LUK.23.30	þonne agynnað hig cweðan to þam muntum feallað ofer us. and to beorgum oferwreoð us.
b.LUK.23.31	forþam gif hig on grenum treowe þas þing doð hwæt doð hig on þam drigean;
b.LUK.23.32	And mid him wæron gelædde twegen manfulle þæt hig wæron ofslegene;
b.LUK.23.33	And syððan hig comon on þa stowe þe is genemned caluarie þæt is heafodpannan stow. þar hig hine hengon and anne sceaþan on his swiðran healfe and oðerne on his wynstran;
b.LUK.23.34	þa cwæð se hælend: fæder. forgyf him forþam hig nyton hwæt hig doð; Soðlice hig dældon hys reaf and wurpun hlotu.
b.LUK.23.35	and þæt folc stod geanbidiende: and þa ealdras hine tældon mid him and cwædon; Oþre he gehælde gehæle hine sylfne gif he sig godes gecorena;
b.LUK.23.36	And þa cempan hine by s mredon and him eced brohton
b.LUK.23.37	and þus cwædon; Gif þu si iudea cining gedo þe halne;  
b.LUK.23.38	þa wæs his of ergewrit of er hine awriten: greciscum stafum and ebreiscum. þis is iudea cining;
b.LUK.23.39	An of þam sceaþum þe mid him hangode hine gremede and cwæþ; Gif þu crist eart gehæl þe sylfne and unc;
b.LUK.2.34	And þa bletsude hig simeon and cwæþ to marian his meder; Loca nu þes is on hryre. and on æryst asett manegra on israhel. and on tacen þam ðe wiðcweden byð;  
b.LUK.23.4	þa cwæð pilatus to þam ealdrum and þam werede ne finde ic nanne intingan on þysum men;
b.LUK.23.40	þa andswarude se oþer and hine þreade and cwæþ; Ne þu god ne ondrætst þæt ðu eart on þære ylcan genyðerunge.
b.LUK.23.41	and wyt witodlice be uncer ærdædum onfoð; Soðlice þes naht yfeles ne dyde
b.LUK.23.42	and he cwæþ to þam hælende; þrihten. gemun þu me þonne þu cymst on þin rice;
b.LUK.23.43	þa cwæþ se hælend to him; Todæg þu bist mid me on paradiso;
b.LUK.23.44	þa wæs nean seo syxte tid. and þystro wæron ofer ealle eorþan oð þa nigoþan tide.
b.LUK.23.45	and sunne wæs aþystrod and þæs temples wahryft wearð toslyten onmiddan;
b.LUK.23.46	þa cwæð se hælend clypiende mycelre stefne; Fæder ic bebeode minne gast on þinre handa. and þus cweþende he forþferde;
b.LUK.23.47	þa se hundredman geseah þæt þar geworden wæs. he god wuldrode and cwæð; Soþlice þes man wæs rihtwis:
b.LUK.23.48	and eall wered þe æt þisse wæfersynne wæron and gesawon þa þing þe gewurdon. wæron agen gewende hyra breost beoton;
b.LUK.23.49	þa stodon ealle hys cuþan feorran: and þa wif þe him fyligdon fram galilea þas þing geseonde:  
b.LUK.2.35	(And his swurd þine sawle þurhfærð.) þæt geþohtas syn awrigene of manegum heortum;  
b.LUK.23.5	þa hlyddon hig and cwædon. he astyrað þis folc lærende þurh ealle iudeam agynnende of galilea oð hider;
b.LUK.23.50	and þa an man on naman iosep: se wæs gerefa god wer and rihtwis:
b.LUK.23.51	(þes ne geþwærode hyra geþeahte and hyra dædum) fram arimaþia iudea ceastre se sylfa geanbidude godes rice.
b.LUK.23.52	þes genealæhte to pilate and bæd þæs hælendes lichaman
b.LUK.23.53	þa wif þe him fyligdon þe comon mid him of galilea hig gesawon þa byrgene. and hu his lichama aled wæs
b.LUK.23.54	And þa wæs se dæg parasceue þæt is gegearwunge: and sæterdæg onlyhte;
b.LUK.23.55	þa wif þe him fyligdon þe comon mid him of galilea hig gesawon þa byrgene. and hu his lichama aled wæs
b.LUK.23.56	and hig cyrdon. and gearwodun wyrtgemang and sealfa and on sæterndæg hig gestildon æfter bebode;
b.LUK.2.36	And anna wæs witegystre fanueles dohtor of asseres mægðe þeos wunude manigne dæg. and heo leofode mid hyre were seofan ger of hyre fæmnhade.  
b.LUK.23.6	þa pilatus gehyrde galileam. he ahsude hwæðer he wære galileisc man;
b.LUK.2.37	and heo wæs wudewe oð feower and hundeahtatig geara; Seo of þam temple ne gewat. dæges and nihtes þeowigende on fæstenum and on halsungum;  
b.LUK.23.7	and þa he gecneow þæt he wæs of herodes anwalde: he hine agen sende to herode. he wæs on þam dagum on hierusalem;
b.LUK.2.38	And þeos ðære tide becumende drihtne andette and be him spræc eallum þam þe geanbidedon hieru salem alysednesse;  
b.LUK.23.8	Soðlice herodes fagnude þa he þæne hælend geseah. mycelre tide he wilnode hine geseon forþam ðe he gehyrde mycel be him; and he hopode þæt he gesawe sum tacen þe fram him gewurde;
b.LUK.2.39	And þa hi ealle þing gefyldon: æfter drihtnes æ hi gehwurfon on galileam on heora ceastre nazareþ;  
b.LUK.23.9	þa ahsode he hine manegum wordum and he naht ne andswarude;
b.LUK.2.4	þa ferde iosep fram galilea of þære ceastre nazareþ: on iudeisce ceastre dauides. seo is genemned beþleem   
b.LUK.2.40	Soðlice þæt cild weox and wæs gestrangod wisdomes full. and godes gyfu wæs on him.  
b.LUK.2.41	and his magas ferdon ælce gere to hierusalem on easterdæges freolstide.  
b.LUK.24.1	On anum restedæge swyþe ær on dægered hig comun to þære byrgene and bæron mid him þa wyrtgemang þe hi gegearwodon.
b.LUK.24.10	Soþlice wæs maria magdalene. and iohanna. and maria iacobi. and oðre þe mid him wæron þa sædon þas þing þam apostolum
b.LUK.24.11	and þas word wæron geþuhte beforan him swa woffunng and hig ne gelyfdon him;
b.LUK.24.12	þa aras petrus and arn to þære byrgyne. and alutende he geseah þa linwæda sylfe alede. and he ferde wundrigende þæs þar geworden wæs.
b.LUK.24.13	and þa ferdon twegen of him on þæt castel þæt wæs on fæce syxtig furlanga fram hierusalem
b.LUK.24.14	on naman emaus: and hig spæcon him betwynan be eallum þam þe þar gewordene wæron;
b.LUK.24.15	And þa hig spelledon and mid him smeadon: se hælend genealæchte and ferde mid him;
b.LUK.24.16	Soðlice hyra eagan wærun forhæfde þæt hig hine ne gecneowun.
b.LUK.24.17	and he cwæð to him hwæt synt þa spæca þæ gyt recceað inc betwynan gangende. and synt unrote;
b.LUK.24.18	þa andswarude him an. þæs nama wæs cleofas and cwæð; Eart þu ana forwrecen on hierusalem. and nystest þu þa þing þe on hyre gewordene synt on ðysum dagum;
b.LUK.24.19	He sæde þa: hwæt synt þa þing; And hig sædon be þam nazareniscean hælende: se wæs wer and witega mihtig. on spæce and on weorce beforan gode and eallum folce:
b.LUK.2.42	and þa he wæs twelf wintre hy foron to hierusalem to þan easterlican freolse æfter hyra gewunan.  
b.LUK.24.2	and hig gemetton þæne stan awyltne ofþære byrgene;
b.LUK.24.20	and hu hine sealdun þa heahsacerdas and ure ealdras on deaðes genyþerunge and ahengon hine.
b.LUK.24.21	we hopedon þæt he to alysenne wære israhel; and nu is se ðridda dæg todæg þæt ðis wæs geworden:
b.LUK.24.22	and eac sume wif of urum us bregdon. þa wæron ær leohte æt þære byrgene.
b.LUK.24.23	and na his lichama gemettun: hig comon and sædun þæt hig gesawun engla gesihðe. þa secgað hine lybban.
b.LUK.24.24	and þa ferdun sume of urum to þære byrgyne and swa gemetton swa þa wif sædon hine hig ne gesawon;
b.LUK.24.25	þa cwæð se hælend to him eala dysegan and on heortan læte to gelyfenne eallum þam þe witegan spæcon.
b.LUK.24.26	hu ne gebyrede criste þas þing þoligean. and swa on his wuldor gan;
b.LUK.24.27	And he rehte him of moyse and of eallum haligum gewritum þe be him awritene wæron;
b.LUK.24.28	And hig genea læ hton þam castele þe hig to ferdun and he dyde swylce he fyr faran wolde
b.LUK.24.29	and hig nyddon hyne and cwædon. wuna mid unc forþam þe hit æfenlæcð and se dæg wæs ahyld. and he ineode þæt he mid him wunude;
b.LUK.2.43	And gefylledum dagum þa hig agen gehwurfon. belaf se hælend on hierusalem. and his magas þæt nyston.  
b.LUK.24.3	And þa hi into þære byrgene eodon. hig ne gemetton na þæs hælendes lichaman;
b.LUK.24.30	and þa he mid him sæt he onfeng hlaf and hine bletsude and bræc and him ræhte;
b.LUK.24.31	þa wurdon hyra eagan geopenude and hig gecneowon hine and he gewat fram him.
b.LUK.24.32	And hig cwædon him betwynan næs uncer heorte byrnende þa he on wege wið unc spæc. and unc halige gewritu ontynde;
b.LUK.24.33	And hig arison on þære ylcan tide and wendon to hierusalem and gemetton endlufan gegaderude and þa ðe mid him wæron:
b.LUK.24.34	and cwædun þæt drihten soðlice aras and simone ætywde;
b.LUK.24.35	And hig rehton þa þing þa ðe on wege gewordene wæron: and hu hig hine oncneowun on hlafes brice;
b.LUK.24.36	Soðlice þa hig þis spræcon se hælend stod on hyra midlene. and sæde him. sib sy eow ic hit eom ne ondræde ge eow;
b.LUK.24.37	þa wæron hig gedrefede and afærede and hig wendon þæt hig gast gesawon;
b.LUK.24.38	And he sæde him hwi synt ge gedrefede and geþancas on eowre heortan astigað;
b.LUK.24.39	Geseoð mine handa and mine fet þæt ic sylf hit eom. grapiað. and geseoð þæt gast næfþ flæsc and ban. swa ge geseoð me habban;
b.LUK.2.44	wendon þæt he on heora gefere wære. þa comon hig anes dæges fær: and hine sohton betux his magas and his cuðan.  
b.LUK.24.4	And þa wæs geworden þa hig on mode afæryde wæron be þyson þa stodon twegen weras wið hig on hwitum reafe:
b.LUK.24.40	And þa he þis sæde he æteowde him fet and handa;
b.LUK.24.41	þa cwæð he to him þa hig þa gyt ne gelyfdon and for gefean wundredon; Hæbbe ge her ænig þing to etenne
b.LUK.24.42	and hig brohton him dæl gebræddes fisces and beobread;
b.LUK.24.43	And þa he æt beforan him he nam þa lafa and him sealde
b.LUK.24.44	and cwæð to him; þis synt þa word þe ic spæc to eow þa ic wæs þa gyt mid eow forþam þe hit is neod þæt beon ealle þing gefyllede þe be me awritene synt on moyses æ. and on witegum and on sealmum be me;
b.LUK.24.45	þa atynde he him andgyt þæt hig ongeton halige gewritu
b.LUK.24.46	and he cwæð to him þæt ðus is awriten and þus gebyrede crist þolian: and þy ðriddan dæge of deaðum arisan
b.LUK.24.47	and beon bodud on his naman dædbote and synna forgyfenesse on ealle þeoda: agynnendum fram hierusalem;
b.LUK.24.48	Soðlice ge synt þinga gewitan
b.LUK.24.49	and ic sende on eow mines fæder behat; Sitte ge on ceastre oð ge syn ufene gescrydde;  
b.LUK.2.45	ða hig hyne ne fundon hig gewendun to hierusalem hyne secende;  
b.LUK.24.5	and þa hig adredon and hyra andwlitan on eorþan hyldun hig cwædon to him; Hwi sece ge lybbendne mid deadum.
b.LUK.24.50	Soðlice he gelædde hig ut on beþaniam and he bletsode hig his handum up ahafenum.
b.LUK.24.51	and hit wæs geworden þa he bletsude hig. he ferde fram him and wæs fered on heofen.
b.LUK.24.52	and hig gebiddende hig gehwurfon on hierusalem mid mycelum gefean.
b.LUK.24.53	and hig wæron symle on þam temple god hergende and hyne eac bletsigende. AMEN.
b.LUK.2.46	þa æfter þrim dagum hig fundon hine on þam temple sittende onmiddan þam lareowum. hlystende and hi ahsiende;  
b.LUK.24.6	nis he her ac he aras: geþencað hu he spæc wið eow þa gyt þa he wæs on galilea
b.LUK.2.47	þa wundrodon hig ealle þe gehyrdon be his gleawscipe: and hys andswarum;  
b.LUK.24.7	and cwæð; þæt mannes sunu bið geseald on handa synfulra manna and beon ahangen and þy þriddan dæge arisan.
b.LUK.2.48	þa cwæð his modor to him; Sunu hwi dydest þu unc ðus. þin fæder and ic sarigende þe sohton;  
b.LUK.24.8	and hig gemundon his worda
b.LUK.2.49	þa cwæð he to him. hwæt is þæt gyt me sohton: nyste gyt þæt me gebyrað to beonne on þam ðingum ðe mines fæder synt;  
b.LUK.24.9	and hig gewendon fram þære byrgene and cyddon eall þis þam endlufenum and eallum oðrum
b.LUK.2.5	(forþam þe he wæs of dauides huse. and hirede) þæt he ferde mid marian þe him beweddod wæs. and wæs geeacnod;  
b.LUK.2.50	þa ne ongeton hig þæt word þe he to him spræc;  
b.LUK.2.51	þa ferde he mid him and com to nazareþ. and wæs him underþeod; And his modor geheold ealle þas word on hyre heortan smeagende;  
b.LUK.2.52	And se hælend þeah on wisdome and on ylde. and mid gyfe. mid gode and mid mannum  
b.LUK.2.6	Soðlice wæs geworden þa hi þar wæron. hire dagas wæron gefyllede þæt heo cende.  
b.LUK.2.7	and heo cende hyre frumcennedan sunu. and hine mid cildclaþum bewand. and hine on binne alede. forþam þe hig næfdon rum on cumena huse;  
b.LUK.2.8	and hyrdas wæron on þam ylcan rice waciende: and nihtwæccan healdende ofer heora heorda  
b.LUK.2.9	þa stod drihtnes engel wiþ hig and godes beorhtnes him ymbelscean: and hi him mycelum ege adredon.  
b.LUK.3.1	Soðlice þam fifteoðan geare þæs caseres anwealdes tiberii. Begymendum þam pontiscan pilate iudea þeode. Feorðan dæles rica galilee herode: filippo his breþer feorðan dæles rica. Iturie. And þæs rica traconitidis and lisania abiline feorþan dæles rica.  
b.LUK.3.10	þa ahsodon hyne þa menegu and cwædon: hwæt do we;  
b.LUK.3.11	þa cwæð he to him. se þe hæfð twa tunecan sylle þam þe næfð. and þam gelice do se þe mettas hæfþ;  
b.LUK.3.12	þa comon þa manfullan þæt hig aþwegene wæron. and cwædon to him. lareow hwæt do we;  
b.LUK.3.13	þa cwæð he ne do ge naht mare þonne þæt eow geset is;  
b.LUK.3.14	þa ahsodon hine þa cempan and cwædon: and hwæt do we; þa sæde he him. ne slea ge nanne; Ne tale ne doð. and beoð eðhylde on eowrum andlyfenum;  
b.LUK.3.15	Soðlice þam folce wenendum and eallum on hyra heortan þencendum be iohanne hwæþer he crist wære;  
b.LUK.3.16	þa andswarude iohannes him: eallum secgende; Witodlice ic eow on wætere fullige; Soþlice cymð strengra þonne ic: þæs ic ne eom wyrðe þæt ic hys sceoþwancg uncnytte; He eow fullað on halgum gaste and on fyre;  
b.LUK.3.17	and his fann ys on his handa. and he feormað his bernes flore: and gaderað hys hwæte into his berne. þæt ceaf he forbærnð. on unacwencedlicum fyre;  
b.LUK.3.18	Manega oðre þing bodi'g'ende he þæt folc lærde;  
b.LUK.3.19	Herodes se feorðan dæles rica: þa he wæs fram him geðread. be ðære herodiadiscan hys broðor wife: and be eallum yfelum þe herodes dyde;  
b.LUK.3.2	under ðara sacerda ealdrum anna and caifa: godes word wæs geworden ofer zacharias sunu on westene  
b.LUK.3.20	and ofer eall þæt geicte þæt he beclysde iohannem on cwearterne;  
b.LUK.3.21	Soðlice wæs geworden þa eall þæt folc wæs gefullod: and þam hælende gefulledum and gebiddendum. heofon wæs geopenud  
b.LUK.3.22	and se halega gast astah lichamlicre ansyne on hyne swa an culfre: and stefen wæs of heofone geworden and þus cwæð; þu eart min gecorena sunu: on þe me gelicode.  
b.LUK.3.23	and se hælend wæs on ylde swylce þritig wintre: þæt menn wendon þæt he wære iosepes sunu; Se wæs heliges sunu:  
b.LUK.3.24	se wæs nazareþ: swa of cneorysse on cneorysse  
b.LUK.3.3	and he com into eall iordanes ricæ bodiende dædbote fulluht. and synna forgyfenesse:  
b.LUK.3.38	oð adam; Se wæs godes sunu: oð fif and hundseofantig cneoryssa;  
b.LUK.3.4	swa hit awriten ys on isaias bec þæs witegan; Clypiendes stefen on westene. gegearwiað drihtnes weg: doð his siðas rihte;  
b.LUK.3.5	Ælc denu bið gefylled. and ælc munt and beorh byð genyðerud: and þwuru beoð on gerihte: and ungerydu on smeðe wegas.  
b.LUK.3.6	and ælc flæsc gesihð godes hæle; and ælc flæsc gesihð godes hæle;  
b.LUK.3.7	Soþlice he cwæð to þam menegum þe ferdon þæt hi wæron gefullode fram him: eala næddrena cynn hwa ætywde eow þæt ge fleon fram þam towerdan yrre;  
b.LUK.3.8	Doð geornlice dædbote wæstmas: and ne ongynne ge cweðan. we habbað us to fæder abraham; Ic secge eow. þæt god is swa mihtig þæt he mæg of þysum stanum abrahames bearn aweccan;  
b.LUK.3.9	Nu is seo æx asett. to ðæs treowes wyrtruman: witodlice ælc treow þe ne bryncð godne wæsm. bið forcorfen and on fyr aworpen;  
b.LUK.4.1	Soðlice se hælend wæs full halgum gaste and ferde fram iordane. and he wæs fram haligum gaste gelæd. on sumum westene  
b.LUK.4.10	Soðlice hyt is awriten: þæt he hys englum be þe bebyt þæt hig þe gehealdon.  
b.LUK.4.11	and þæt hig þe mid handum nimon. þe læs þu ðinne fot æt stane ætspeorne;  
b.LUK.4.12	þa cwæð se hælend him andswariende; Hyt is gecweden: ne costa þu drihten þinne god;  
b.LUK.4.13	and ealre þære costunge gefylledre. se deofol him sume hwile fram gewat;  
b.LUK.4.14	þa ferde se hælend on gastes mægene on galileam: and his hlisa be him ferde on eall þæt rice  
b.LUK.4.15	and he lærde be hyra gesamnungum. and wæs fram eallum gemærsod;  
b.LUK.4.16	þa com he to nazareþ. þar he afed wæs. and he eode on restedæge on þa gesamnunge æfter his gewunan and he aras þæt he rædde.  
b.LUK.4.17	and him wæs geseald isaias boc þæs witegan and sona swa he þa boc unfeold þa funde he þar awriten:  
b.LUK.4.18	drihtnes gast is ofer me: forþam þe he smyrede me. he sende me þearfum bodian: and gehæftum alysednesse. and blindum gesihþe: forbrocene gehælan  
b.LUK.4.19	and bodian drihtnes andfenge ger. and edleanes dæg;  
b.LUK.4.2	feowertig daga. and wæs fram deofle costod. and he on þam dagum nan þing ne æt; And þam dagum gefylledum hine hingrede;  
b.LUK.4.20	And þa he þa boc befeold he hig þam ðene agef and sæt: and ealra heora eagan on þære gesamnunge wæron on hyne behealdende;  
b.LUK.4.21	þa ongan he him to cweðan; Soþlice todæg þis gewrit is on eowrum earum gefylled;  
b.LUK.4.22	And hig ealle wæron þæs gecnæwe: and wundredon be þam wordum þe of his muðe eode and þus cwædun; Nys þes iosepes sunu.  
b.LUK.4.23	ða cwæþ he. Witodlice ge secgað me þas gelicnesse. Eala læce. Gehæl ðe sylfne; Do her on þinum earde: swa fela wundra swa we gehyrdon gedone on cafarnaum;  
b.LUK.4.24	þa cwæð he soðlice ic eow secge þæt nan witega nis andfenge on his eþele;  
b.LUK.4.25	Soþlice ic eow secge manega wudewan wæron on helias dagum on hisrahel. ða þa seo heofon wæs belocen þreo ger and syx monþas; þa wæs geworden mycel hunger on ealre eorðan  
b.LUK.4.26	and to þara nanum næs helias asend. Buton to anre wudewan on sarepta sidonie;  
b.LUK.4.27	And manega licþroweras wæron on israhel: under heliseo þam witegan: and hyra nan næs aclænsud buton naaman se sirisca;  
b.LUK.4.28	wurdon hig ealle on þære gesamnunge mid yrre gefylled. þas þing gehyrende;  
b.LUK.4.29	and hig arison and scufon hine of ðære ceastre. and læddon hine ofer ðæs muntes cnæpp: ofer þone hyra buruh getimbrud wæs: þæt hi hyne nyðer bescufon.  
b.LUK.4.3	þa cwæð se deofol him to: gif þu sy godes sunu sege þisum stane þæt he to hlafe gewurðe;  
b.LUK.4.30	þa ferde he þurh hyra midlen;  
b.LUK.4.31	And he ferde to cafarnaum on galileisce ceastre: and hi þar on restedagum lærde  
b.LUK.4.32	and hig wundredon be his lare: forþam his spæc on anwealde wæs;  
b.LUK.4.33	And on hyra gesamnunge wæs sum man unclæne deofol hæbbende: and he hrymde micelre stefne  
b.LUK.4.34	and cwæþ; Læt la nadzarenisca hælend. hwæt is us and þe: com þu us to forspillanne. ic wat þæt ðu eart godes halega;  
b.LUK.4.35	And þa cidde him se hælend and cwæþ. adumba and ga him of; and þa he ut adraf hine on heora midlene: he him fram gewat: and him naht ne derude;  
b.LUK.4.36	þa wurdon hig ealle forhte and spræcon him betwynan. and cwædon. hwæt ys þæt word þæt he on mihte and on mægene unclsenum gastum bebyt and hig utgað;  
b.LUK.4.37	þa wæs his hlisa gewidmærsod on ælcere stowe þæs rices;  
b.LUK.4.38	Soþlice he aras of heora gesamnunge and ferde on simones hus; þa wæs simones sweger geswenced on mycelum feferum. and hig hyne for hyre bædon.  
b.LUK.4.39	and he standende ofer hig þam fefore bebead and he hig forlet and heo sona aras and him þenode;  
b.LUK.4.4	þa andswarude him se hælend; Hit is awriten þæt se man ne leofað be hlafe anum. ac of ælcum godes worde;  
b.LUK.4.40	Soðlice þa sunne asah ealle þe untrume wæron on mislicum adlum hig læddon him to and he syndrygum hys hand on settende hig gehælde;  
b.LUK.4.41	þa ferdon þa deoflu of manegum hrymende and cweðende; Soðes þu eart godes sunu. and he ne geþafude þæt hig æni þing spræcon forþam þe wiston þæt he crist wæs;  
b.LUK.4.42	þa gewordenum dæge se hælend utgangende ferde on weste stowe: and þa meniu hine sohtun. and hi comon to him: and behæfdon hine: þæt he him fram ne gewite;  
b.LUK.4.43	þa sæde he him. soðlice me gedafænað oðrum ceastrum godes rice bodian. forþam. to þam ic eom asend  
b.LUK.4.44	and he wæs bodigende on galilea gesamnungum;  
b.LUK.4.5	And þa lædde se deofol hyne. and ætywde him ealle ricu eorðan ymbehwyrftes. on anre byrhmhwile  
b.LUK.4.6	and to him cwæð; Ealne þisne anweald ic ðe sylle: and hyra wuldor. forþam þe hi me synt gesealde. and ic hi sylle þam ðe ic wylle;  
b.LUK.4.7	Witodlice ealle hig beoð þine gif þu geeaðmetst beforan me;  
b.LUK.4.8	þa andswarode him se hælend; Hit is awriten. drihten þinne god ðu geeadmetst. and him anum þeowast;  
b.LUK.4.9	þa lædde he hyne on hierusalem and gesette hine ofer þæs temples hricg. and him to cwæð; Gyf þu sy godes sunu asend þe heonun nyþer;  
b.LUK.5.1	Soþlice wæs geworden þa ða menegu him to comon þæt hig godes word gehyrdon. he stod wið þone mere genesareþ.  
b.LUK.5.10	Gelice iacobum and iohannem zebedeis suna: þa wæron simones geferan; þa cwæþ se hælend to simone: ne ondræd þu þe; Heonon forð þu byst men gefonde;  
b.LUK.5.11	and hig tugon hyra scypo to lande. and forleton hig and folgodon | þam hælende;  
b.LUK.5.12	þa he wæs on anre ceastre þa wæs þær an hreofla and þa he geseah þæne hælend þa astrehte he hine and bæd and þus cwæð; Drihten. gyfþu wylt þu miht me geclænsian;  
b.LUK.5.13	And he æþran hine his handa aþenede and cwæð; Ic wylle. si ðu geclænsud; And sona se hreofla him fram ferde  
b.LUK.5.14	and he bebead him þæt he hit nanum men ne sæde. ac ga and ætyw þe þam sacerde. and bring for þinre clænsunga swa moyses bebead him on gewitnesse;  
b.LUK.5.15	Witodlice þæs þe ma seo spræc be him ferde and mycele menegeo comun þæt hi gehyrdon and wurdon gehælede fram hyra untrumnessum;  
b.LUK.5.16	He þa ferde on westen and hyne gebæd;  
b.LUK.5.17	þa wæs anum dæge geworden þæt he sæt and hig lærde and þa wæron þa farisei sittende and þære. æ. lareow wæs: þa comon of ælcon castele galile,e and iudele. and hierusalem and drihtnes mægen wæs hig to gehælenne;  
b.LUK.5.18	And þa bæron men on anum bedde anne man. se wæs lama.  
b.LUK.5.19	and hig ne mihton hine in bringan and alecgan beforan him: for ðære menigo þe mid þam hælende wæs; þa astigon hig uppan þæne hrof and þurh þa watelas hine mid þam bedde asende beforan þæne hælend;  
b.LUK.5.2	and he geseah twa scipu standende wið þæne mere; þa fisceras eodun and wohson heora nett;  
b.LUK.5.20	þa he geseah hyra geleafan he cwæð; La mann þe synd þine synna forgyfene;  
b.LUK.5.21	þa agunnon þencan þa boceras and farisei and cwædon. hwæt is þes þe her sprycþ woffunga; Hwa mæg synna forgyfan buton god ana;  
b.LUK.5.22	þa se hælend gecneow hyra geþancas. he andswariende cwæþ to him. hwæt þence ge on eowrum heortum.  
b.LUK.5.23	hwæðer is eðre to cweþenne þe synd þine synna forgyfene: hwæþer þe cweþan aris and ga.  
b.LUK.5.24	þæt ge witon þæt mannes sunu on eoroan anweald hæfð synna to forgyfanne; (And he sæde þam laman.) þe ic secge aris. nim þin bed: and ga on þin hus;  
b.LUK.5.25	and he sona beforan him aras. and nam þæt he on læg and to his huse ferde and god wuldrode.  
b.LUK.5.26	and hig ealle wundredon and god mærsodon and wæron mid ege gefyllede: and cwædon. soðes we todæg wundru gesawon;  
b.LUK.5.27	þa æfter þam he uteode and geseah publicanum he wæs oþrum naman leui gehaten æt ceapsceamule sittende: and he cwæþ to him filig me;  
b.LUK.5.28	And he him þa filigde and ealle hys þing forlet;  
b.LUK.5.29	And leui dyde him mycelne gebeorscype on his huse: and þar wæs mycel menegeo manfulra and oðerra þe mid him sæton;  
b.LUK.5.3	He þa astigende on an scyp: þæt wæs simones. bæd hyne þæt he hit lyþwon fram lande tuge: and on þam scipe sittende he lærde þa menegu;  
b.LUK.5.30	þa murcnodon þa farisei and þa boceras and cwædon to hys leorningcnihtum. hwi ete ge and drincað mid manfullum and synfullum;  
b.LUK.5.31	þa andswarude se hælend and cwæþ to him; Ne beþurfon læces þa ðe hale synd: ac þa ðe unhælþe habbaþ;  
b.LUK.5.32	Ne com ic rihtwise clypian: ac synfulle on dædbote;  
b.LUK.5.33	þa cwædon hig to him. hwi fæstað iohannes leorningcnihtas gelomlice and halsunga doð: and eallswa farisea. and þine etað and drincað;  
b.LUK.5.34	þa cwæð he cwyst þu magon þæs brydguman bearn fæstan swa lange swa se brydguma myd him ys;  
b.LUK.5.35	Soþlice þa dagas cumaþ þonne se brydguma him byð afyrred. þonne fæstað hig on þam dagum;  
b.LUK.5.36	þa sæde he him an bigspell. ne asend nan man scyp of niwum reafe on eald reaf. elles þæt niwe slit. and se niwa scyp ne hylpð þam ealdan;  
b.LUK.5.37	Ne nan man ne sent niwe win on ealde bytta: elles þæt niwe win brycð þa bytta and þæt win byð agoten. and þa bytta forwurðað;  
b.LUK.5.38	Ac niwe win is to sendenne on niwe bytta: þonne beoð þa bytta gehealdene;  
b.LUK.5.39	And ne drincð nan man eald win and wylle sona þæt niwe: he cwyþ. þæt ealde is betere;  
b.LUK.5.4	þa he sprecan geswac he cwæþ to simone; Teoh hit on dypan and lætað eowre nett on þone fiscwer;  
b.LUK.5.5	þa cwæþ simon him andswariende; Eala bebeodend ealle niht swincende we naht ne gefengon; Soðlice on þinum worde ic min nett ut læte;  
b.LUK.5.6	and þa hi þæt dydon hig betugon mycele menigeo fixa: and hyra net wæs tobrocen.  
b.LUK.5.7	and hig bicnodon hyra geferan. þe on oðrum scipe wæron. þæt hi comun and him fylston; þa comon hig and gefyldon butu þa scypu: swa þæt hi neh wæron besencte;  
b.LUK.5.8	þa petrus þæt geseah he feoll to þæs hælendes cneowum and cwæð; Drihten. gewit fram me forþam ic eom synfull mann.  
b.LUK.5.9	and he wundrude and ealle þa ðe mid him wæron on þam were þara fixa þe hi gefengon;  
b.LUK.6.1	Soþlice wæs geworden on þam æfteran restedæge: æryst þa he ferde þurh þa æceras hys leorningcnihtas þa ear pluccedon and mid hyra handum gnidon and æton;  
b.LUK.6.10	And him eallum gesceawodum myd yrre he sæde þam men; Aþene þine hand: and he aþenode and his hand wæs geedniwod;  
b.LUK.6.11	þa wurdon hig mid unwisdome gefyllede and spæcon betux him hwæt hig þam hælende dydon;  
b.LUK.6.12	Soþlice on þam dagum he ferde on anne munt hine gebiddan. and wæs þar waciende on godes gebede;  
b.LUK.6.13	And þa ða dæg wæs he clypode hys leorningcnihtas and geceas twelf of him. and þa he nemde apostolas;  
b.LUK.6.14	Simonem (þæne he nemde petrus) and his broðor andreas. Iacobum and Iohannem. filippum. and barþolomeum.  
b.LUK.6.15	and þomam. and Maþeum. and Iacobum. Alfei. and simonem. se is genemned zelotes.  
b.LUK.6.16	Iudam. Iacobi. and iudam scarioð se wæs læwa;  
b.LUK.6.17	And mid him farendum he stod on feldlicre stowe: and mycel wered his leorningcnihta: and mycel menegeo fram ealra iudea and fram ierusalem: and ofer muþan and sæ gemæro tiri and sidonis.  
b.LUK.6.18	ða coman þæt hi hyne gehyrdon. and wæron of hyra adlum gehælede. and þa ðe wæron of unclænum gastum gedrehte wærun gehælede;  
b.LUK.6.19	And eal seo menigeo sohte hine to æþrinenne. forþam þe mægen of him eode and he ealle gehælde;  
b.LUK.6.2	þa cwædon sume ofþan sundorhalgan. hwi do ge þæt eow alyfed nis on restedagon;  
b.LUK.6.20	þa cwæþ se hælend beseonde to his leorningcnihtum; Eadige synd ge þearfan on gaste forþam þe godes rice is eower;  
b.LUK.6.21	Eadige synd ge ðe hingriað nu. forþam ge beoð gefyllede; Eadige synt ge ðe nu wepað. forþam ge hlihaþ;  
b.LUK.6.22	Eadige beo ge. þone eow men hatiað and ehtað. and onhiscað: and awurpað eowerne naman swa swa yfel for mannes suna;  
b.LUK.6.23	Geblissiað and gefagniað on þam dagum. nu eower med is mycel on heofenum; Soðlice æfter þissum þingum hyra fæderas dydon þam witegum;  
b.LUK.6.24	þeah hwæðere wa eow witegum. forþam þe ge eowerne frofor habbað;  
b.LUK.6.25	Wa eow þe gefyllede synt: forþam þe ge hingriað; Wa eow þe nu hlihað. forþam þe ge heofað and wepað;  
b.LUK.6.26	Wa eow þonne eow ealle men bletsiað. æfter þissum þingum hyra fæderas dydon þam witegum;  
b.LUK.6.27	Ac ic eow sege forþam þe ge gehyraþ: lufiað eowre fynd doþ þam tala þe eow hatedon;  
b.LUK.6.28	Bletsiað þa oe eow wiriao: gebiddaþ for þa þe eow onhisceað;  
b.LUK.6.29	And þam þe slihþ on þin gewenge wend oðer agen. and þam þe ðin reaf nymþ: ne forbeod him no þine tunecan;  
b.LUK.6.3	þa andswarode him se hælend ne rædde ge þæt. hwæt dauid dyde þa hine hingrede. and þa ðe mid him wæron.  
b.LUK.6.30	Syle ælcum þe ðe bidde. and se ðe nimð þa ðing þe ðine synt ne mynega þu hyra;  
b.LUK.6.31	And swa ge wyllað þæt eow men don doþ him gelice;  
b.LUK.6.32	and hwylc þanc is eow gif ge lufiað þa þe eow lufiað; Soðlice synfulle lufiað þa þe hi lufiað;  
b.LUK.6.33	And gyf ge wel doð. þam ðe eow wel doð: hwylc þanc is eow. witodlice þæt doo synfulle  
b.LUK.6.34	and gyf ge lænaþ þam þe ge eft æt onfoð. hwylc þanc is eow: Soþlice synfulle synfullum lænað. þæt hi gelice onfon.  
b.LUK.6.35	þeah hwæðere lufiað eowre fynd and him wel doð. and læne syllað nan þing þanun eft gehihtende. and eower med byþ mycel on heofone; and ge beoþ þæs hehstan bearn. forþam þe he is god ofer unþancfulle and ofer yfele;  
b.LUK.6.36	Heornostlice beoþ mildheorte swa eower fæder is mildheort;  
b.LUK.6.37	Nelle ge deman. and ge ne beoð demede; Nelle ge genyðerian. and ge ne beoð genyþerude; Forgyfaþ. and eow byð forgyfen;  
b.LUK.6.38	Syllað and eow byþ geseald god gemet and full: and geheapod and oferflowende hig syllaþ on eowerne bearm; þam sylfan gemete þe ge metað. eow byð gemeten;  
b.LUK.6.39	þa sæde he him sum bigspell; Segst þu. mæg se blinda þæne blindan lædan. hu ne feallaþ hig begen on þæne pytt;  
b.LUK.6.4	hu he eode into godes huse: and nam þa offrunghlafas and hig æt. and þam sealde þe mid him wærun. þa nærun alyfede to etanne buton sacerdon anum;  
b.LUK.6.40	Nis se leorningcniht ofer þone lareow; Ælc byð fulfremed. gif he is swylce hys lareow;  
b.LUK.6.41	Hwi gesihst þu þa egle on þines broþor eagan: and ne gesihst þæne beam on þinum eagan;  
b.LUK.6.42	And hu miht þu segan þinum breþer broþor læt þæt ic ateo þa egle of þinum eage: and þu sylf ne gesyhst þæne beam on þinum agenum eagan; Eala licetere. teoh æryst þone beam of þinum eage: and þonne þu gesihst þæt ðu ateo þa egle of þines broðor eage;  
b.LUK.6.43	Nys god treow þe yfelne wæsm deð: ne nis yfel treow. godne wæstm donde;  
b.LUK.6.44	Ælc treow is be his wæstme oncnawen; Ne hig of þornum ficæppla ne gaderiað: ne winberian on gorste ne nimað;  
b.LUK.6.45	God man of godum goldhorde: hys heortan. god forð bringð: and yfel man of yfelum goldhorde yfel forð bringþ; Soðlice se muð spycð swa seo heorte þencð.  
b.LUK.6.46	hwi clypie ge me drihten drihten. and ne doð þæt ic eow secge;  
b.LUK.6.47	Ælc þara þe to me cymþ and mine spræca gehyrð and þa deþ: ic him ætywe hwam he gelic is;  
b.LUK.6.48	He ys gelic timbriendum men his hus: se dealf deopne and hys grundweall ofer þæne stan asette; Soðlice gewordenum flode hit fleow into þam huse. and hyt ne mihte þæt hus astirian. hit wæs of er þæne stan getrymed  
b.LUK.6.49	Se ðe gehyrð and ne deþ: he is gelic þam timbriendan men his hus of er þa eorþan butan grundwealle. and þæt flod in fleow. and hrædlice hyt afeoll and wearð mycel hryre þæs huses;  
b.LUK.6.5	And he sæde him þæt drihten is mannes sunu. eac swylce restedæges;  
b.LUK.6.6	Soðlice on oðrum restedæge wæs geworden þæt he on gesamnunge eode and lærde. and þar wæs sum man and his swyðre hand wæs forscruncen;  
b.LUK.6.7	þa gymdon þa boceras and farisei hwæþer he on restedæge hælde. þæt hi hyne gewregdon. Soþlice he wiste hyra geþancas:  
b.LUK.6.8	and he sæde þam men þe ða forscruncenan hand hæfde. aris and stand her amiddan; þa aras he and stod;  
b.LUK.6.9	þa cwæþ se hælend | to him; Ic ahsige eow alyfð on restedagum wel don. oððe yfele. sawle hale gedon. hwæþer þe forspillan;  
b.LUK.7.1	Soþlice ða he ealle his word gyfylde on þæs folces hlyste. he eode into cafarnaum;  
b.LUK.7.10	and þa ða ham comon ðe asende wæron hig gemetton halne þone þe ær untrum wæs;  
b.LUK.7.11	þa wæs syððan geworden he ferde on þa ceastre þe is genemned naim: and mid him ferdun hys leorningcnihtas. and mycel menego;  
b.LUK.7.12	þa he genealæhte þære ceastre gate þa wæs þar an dead man geboren anre wudewan sunu þe nanne oðerne næfde; and seo wudewe wæs þar: and mycel menegu þære burhware mid hyre;  
b.LUK.7.13	þa se hælend hig geseah þa wæs he mid mildheortnesse of er hig gefylled. and cwæþ to hyre. ne wep þu na.  
b.LUK.7.14	þa genealæhte he and þa cyste æþran. þa ætstodon þa þe hyne bæron; þa cwæþ se hælend. eala geonga þe ic secge aris;  
b.LUK.7.15	þa aras se þe dead wæs. and ongan sprecan: þa agef he hine hys meder;  
b.LUK.7.16	þa ofereode ege hig ealle. and hig god mærsodon and cwædon. þæt mære witega on us aras; and þæt god hys folc geneosude;  
b.LUK.7.17	þa ferde þeos spæc be him on ealle iudea: and embe eall þæt rice;  
b.LUK.7.18	þa cyddun iohannes leorningcnihtas him be eallum þysum þingum;  
b.LUK.7.19	þa clypode iohannes twegen of his leorningcnihtum. and sende to þam hælende. and þus cwæþ; Eart þu þe cumene eart. hwæðer þe we oþres scylon onbydan;  
b.LUK.7.2	þa wæs sumes hundredmannes þeowa untrum. se wæs sweltendlic: se wæs him dyre;  
b.LUK.7.20	þa hig to him comun þus hig cwædon. Iohannes se fulluhtere us sende to þe and þus cwæð; Eart þu ðe to cumenne eart þe we sculon oðres onbidan;  
b.LUK.7.21	Soðlice on þære tide he gehælde manega of adlum: ge of witum and of yfelum gastum. and manegum blindum he gesihþe forgeaf;  
b.LUK.7.22	þa cwæþ se hælend; Faraþ and cyþað iohanne þa ðing þe ge gesawon and gehyrdon; þæt blinde geseoð and healte gaþ. hreoflan synt gehælede: deafe gehyrað. deade arisaþ. þearfan bodiað:  
b.LUK.7.23	and eadig ys swa hwylc swa ne byð on me geuntrywsud;  
b.LUK.7.24	And þa þa iohannes ærynddracan ferdon: þa cwæð se hælend to þam folce be Iohanne; Hwi ferde ge on westene geseon þæt hreod þe byð mid winde astyred;  
b.LUK.7.25	Ac hwi ferde ge to seonne þone man mid hnescum reafum gescryddne; þa ðe synt on deorwurðum reafe and on estum;  
b.LUK.7.26	Ac hwi ferde ge þæne witegan geseon: witodlice ic eow secge he is mara þonne witega;  
b.LUK.7.27	þes is be þam þe awriten is: nu ic asende minne engel beforan þine ansyne: se gegearwað þinne weg beforan  
b.LUK.7.28	Soþlice ic eow secge. nis betwux wifa bearnum nan mærra witega þonne iohannes se fulluhtere; Se þe is læssa on godes rice. se is his mara:  
b.LUK.7.29	and eall folc þis gehyrende sundorhalgan god heredon and gefullede on iohannes fulluhte;  
b.LUK.7.3	And þa he gehyrde be þam hælende he sende to him iudea ealdras and bæd þæt he come. and hys þeow gehælde;  
b.LUK.7.30	Soðlice þa sundorhalgan and þa ægleawan forhogodon þæs hælendes geþeaht on him sylfon. na fram þam hælende gefullode;  
b.LUK.7.31	Hwam telle ic gelice þisse cneorisse men: and ham synt hi gelice;  
b.LUK.7.32	Hi synt gelice cildum on stræte sittendum and specendum betwux him and cweðendum; We sungon eow be hearpan. and ge ne saltudun. we heofdun and ge ne weopun;  
b.LUK.7.33	Soþlice iohannes com se fulluhtere hlaf ne etende ne win drincende: and ge cweðað: deofollseocnysse he hæfð;  
b.LUK.7.34	Mannes sunu com. etende and drincende. and ge cweþað þes man is swelgend and win dringcende: manfullra and synfulra freond;  
b.LUK.7.35	And wisdom is gerihtwisud on eallum his bearnum;  
b.LUK.7.36	þa bæd hine sum of þam sundorhalgum þæt he mid him æte; ða eode he into þæs fariseiscan huse and gesæt;  
b.LUK.7.37	And þa þæt wifþe wæs on þære ceastre synfull. þa heo oncneow þæt he sæt on þæs fariseus huse: heo brohte hyre sealfbox.  
b.LUK.7.38	and stod wiðæftan his fet. and ongan mid hyre tearum hys fet þwean. and drigde mid hyre heafdes fexe. and cyste hys fet and mid sealfe smyrede;  
b.LUK.7.39	þa se sundorhalga þe hyne in gelaðode þæt geseah; he cwæþ on hys geþance; Gyf þe man witega wære. witodlice he wiste hwæt. and hwylc þis wif wære þe his æþrinþ þæt heo synful is;  
b.LUK.7.4	þa hi to þam hælende comun. hi bædon hyne geornlice and þus cwædon; He is wyrðe þæt ðu him tilige:  
b.LUK.7.40	þa cwæð se hælend him andswariende; Symon ic hæbbe þe to secgenne sum ðing; þa cwæð he. lareow sege þænne;  
b.LUK.7.41	Twegen gafolgyldon wæron sumum lænende: an sceolde fif hund penega: and oðer fiftig;  
b.LUK.7.42	þa hig næfdon hwanon hi hyt aguldon: he hit him bam forgef; Hwæþer lufode hyne swyðor;  
b.LUK.7.43	þa andswarode simon. ic wene. se ðe he mare torgef; þa cwæð he rihte. þu demdest;  
b.LUK.7.44	þa bewende he hyne to þam wife. and sæde simone; Gesyhst þu þis wif ic eode into þinum huse ne sealdest þu me wætan to minum fotum; þeos mid hyre tearum mine fet þwoh. and mid hyre loccum drigde;  
b.LUK.7.45	Coss þu me ne sealdest: þeos syððan ic ineode. ne geswac þæt heo mine fet ne cyste;  
b.LUK.7.46	Min heafod þu mid ele ne smyredest. þeos smyrede mid sealfe mine fet;  
b.LUK.7.47	Forþam ic secge þe: hyre synt manega sinna forgyfene. forþam heo me swyðe lufode; Læsse lufað þam ðe læsse forgyfen ys;  
b.LUK.7.48	þa cwæþ he to hyre. þe synt þine synna forgyfenne;  
b.LUK.7.49	þa begunnon þa ðe þar sæton betwux him cweðan; Hwæt is þes þe manna synna forgyfð;  
b.LUK.7.5	witodlice he lufað ure þeode: and he us ure samnunge getimbrode;  
b.LUK.7.50	þa cwæþ he to þam wife: þin geleafa þe dyde hale ga nu on sybbe;  
b.LUK.7.6	þa ferde se hælend mid him: and þa he wæs unfeor þam huse se hundredmann sende hys frynd to him and cwæþ; Drihten nelle þu beon gedreht: ne eom ic wyrðe þæt ðu ga under mine þecene.  
b.LUK.7.7	forþam ic ne tealde me sylfne þæt ic to ðe come; Ac cweð þin word and min cniht byð gehæled;  
b.LUK.7.8	Ic eom an man under anwealde gesett; Cempan under me hæbbende. and ic secge þissum ga and he gæð: and ic secge þissum cum þonne cymð he. and ic secge minum þeowe: do þis and he deð;  
b.LUK.7.9	þa wundrude se hælend þam gehyredum: and cwæþ to þære menigeo bewend; Soþlice ic secge eow ne funde ic on israhel swa mycelne geleafan.  
b.LUK.8.1	Syððan wæs geworden þæt he ferde þurh þa ceastre and þæt castel: godes rice prediciende and bodiende. and hi twelfe mid  
b.LUK.8.10	þa cwæð he eow is geseald þæt ge witun godes rices geryne: and oðrum on bigspellum; þæt hi geseonde ne geseon. and gehyrende ne ongyton;  
b.LUK.8.11	Soðlice þis is þæt bigspell. þæt sæd ys godes word;  
b.LUK.8.12	þa ðe synt wið þæne weg. þæt synt þa þe gehyrað: syððan se deofol cymþ. and ætbryt þæt word of hyra heortan þæt hig þurh þone geleafan hale ne gewurðað;  
b.LUK.8.13	þa ðe synt of er þæne stan þa þæt word mid gefean onfoð. and þa nabbað wyrtruman forþam þe hi hwilum gelyfað: and awaciað on þære costnunge timan;  
b.LUK.8.14	þæt sæd þe feoll on þa ðornas þæt synt þa ðe gehyrað: and of carum and of welum and of lustum þiss lifes synt forþrysmede. and nanne wæstm ne bringað;  
b.LUK.8.15	þæt feoll on ða godan eorðan: þæt synt þa ðe on godre and on selestre heortan gehyrende þæt word healdað and wæstm on geþylde bringað;  
b.LUK.8.16	Ne of erwrihð nan man mid fæte his onælede leohtfæt. oððe under bedd asett: ac of er candelstæf asett. þæt ða ingangendan leoht geseon;  
b.LUK.8.17	Soðlice nis nan ðing digle þæt ne sy geswutelod: ne behydd. þæt ne sy cuþ. and open;  
b.LUK.8.18	Warniað hu ge gehyran: þam byð geseald ðe hæfð: and swa hwylc swa næfð þæt he wene þæt he hæbbe. him byð afyrred;  
b.LUK.8.19	His modor and his gebroðru: him to comun and hi ne mihton hine for þære menegu geneosian;  
b.LUK.8.2	And sume wif þe wæron gehælede of awyrgdum gastum: and untrumnessum: seo magdalenisce maria ofþære seofan deoflu uteodon:  
b.LUK.8.20	þa wæs him gecyðed. þin modor and þine gebroðru standað her ute. wyllað þe geseon;  
b.LUK.8.21	þa cwæð he to him: min modor and mine gebroðru synt þa ðe gehyrað and doð godes word;  
b.LUK.8.22	Soðlice anum dæge wæs geworden þa he on scyp eode and his leorningcnihtas: þa cwæþ he to him; Utun seglian of er þisne mere. and hig seglydan þa;  
b.LUK.8.23	þa hig reowun. þa slep he; þa com windi yst and hig forhtodon;  
b.LUK.8.24	þa genealæhton hig him to and cwædon. hlaford. we forwurðað; þa aras he and ðreade þæne wind and þæs wæteres hreohnesse; þa geswac se wind and wearð mycel smyltnes;  
b.LUK.8.25	þa cwæþ se hælend hwar is eower geleafa. þa adredon hig and wundredon and betwux him cwædon; Wenst þu hwæt is þes. þæt he bebyt ge windum ge sa . and hig him hyrsumiað;  
b.LUK.8.26	þa reowon hig to gerasenorum rice. þæt is foran ongen galileam;  
b.LUK.8.27	þa he to lande com. him agen arn sum man. se hæfde deofolseocnesse lange tide. and næs mid nanon reafe gescrydd: and ne mihte on huse gewunian ac on byrgenum;  
b.LUK.8.28	þa he geseah þæne hælend he astrehte hyne toforan him: and cwæþ mycelre stefne hrymende; Hwæt is me and þe: la hælend þæs hehstan godes sunu; Ic halsige þe þæt ðu ne ðreage me;  
b.LUK.8.29	(þa bead he þam unclænan gaste þæt he of ðam men ferde; Soþlice lange tide he hyne gegrap: and he wæs mid racenteagum gebunden and mid fotcopsum gehealden: and toborstenum bendum he wæs fram deofle on westen gelædd; )
b.LUK.8.3	and iohanna chuzan wif herodes gerefan: and susanna and manega oðre þe him of hyra spedum þenedon;  
b.LUK.8.30	þa ahsode se hælend hine: hwæt is þin nama; þa cwæð he legio: þæt is on ure geþeode eored: forþam þe manega deoflu on hine eodun;  
b.LUK.8.31	þa bædon hig hine þæt he him ne bude þæt hi on grund ne bescuton;  
b.LUK.8.32	And þar wæs mycel heord swyna on þam munte læsiendra: þa bædon hy þæt he lyfde him on þa gan: þa lyfde he him:  
b.LUK.8.33	þa eodon hig of þam men on þa swyn. þa ferde seo heord myculum ræse on ðæne mere and wearð þar adruncen;  
b.LUK.8.34	þa ða hyrdas þæt gesawon þa flugon hig and cyddon on þa ceastre and on tunum;  
b.LUK.8.35	þa eodon hig ut þæt hig gesawon þæt ðar geworden wæs: þa comon hig to þam hælende. þa fundon hig ðæne man þe deofol of eode gescryddne and halum mode æt his fotum. and hig adredon him;  
b.LUK.8.36	þa cyddon him þa ðe gesawon hu he wæs hal geworden of ðam eorede;  
b.LUK.8.37	þa bæd hine eall menego þæs rices gerasenorum þæt he fram him gewite: forþam hig mycelum ege gehæfte wærun; þa wende he on scype agen  
b.LUK.8.38	þa bæd hyne se man ðe se deofol of eode þæt he mid him wunede; þa forlet se hælend hyne and cwæð to him:  
b.LUK.8.39	wend to þinum huse and cyð hu mycel þe god gedon hæfð; þa ferde he into eall þa ceastre. and cydde hu mycel se hælend him gedon hæfde;  
b.LUK.8.4	Soþlice þa mycel menegeo com and of þam ceastrum to him efstun. he sæde him an bigspel;  
b.LUK.8.40	Soðlice wæs geworden þa se hælend agen com. seo menegeo hine onfeng: ealle hig gebidon his;  
b.LUK.8.41	And þa com an man þæs nama wæs iairus: se wæs þære gesamnunge ealdor; þa feoll he to þæs hælendes fotun and bad hyne þæt he ferde to hys huse:  
b.LUK.8.42	forþam he hæfde ane dohtor: nean twelf wintre and seo forðferde; þa gebyrede hyt þa he ferde of ðam menegum he wæs ofþrungen;  
b.LUK.8.43	þa wæs sum wif on blodryne twelf ger: Seo fordælde on læcas eall þæt heo ahte: and ne mihte þeah of ænegum beon gehælyd;  
b.LUK.8.44	þa genealæhte heo wiðæftan and æþran hys reafes fnæd; þa ætstod sona þæs blodes ryne;  
b.LUK.8.45	þa cwæð se hælend. hwæt is se ðe me æþran; þa hig ealle ætsocon. þa cwæð petrus and þa ðe mid him wæron; Eala hlaford. þas menegeo þe ðringað and geswencað. and þu segst hwa æþran me;  
b.LUK.8.46	þa cwæþ he sum me æþran. ic wiste. þæt mægen of me eode;  
b.LUK.8.47	þa þæt wif geseah þæt hit him næs dyrne: heo com forht and astrehte hig to his fotum and geswutulude beforan eallum folce: for hwylcum þinge heo hit æþran. and hu heo wearð sona hal;  
b.LUK.8.48	þa cwæð he to hyre; Dohtor þin geleafa þe hale gedyde: ga nu on sybbe;  
b.LUK.8.49	Him þa gyt specendum: þa com sum man to þære gesamnunge ealdre and cwæð to him: ne drece þu hyne;  
b.LUK.8.5	Sum man his sæd seow. þa he þæt seow sum feoll wið þæne weg and wearð fortreden: and heofones fugulas hyt fræton;  
b.LUK.8.50	þa se hælend þæt word gehyrde he andswarude þæs mædenes fæder; Ne ondræd þu ðe: gelyf witodlice: and heo bið hal;  
b.LUK.8.51	And þa ðe he to þam huse com: ne let he nanne mid him ingan buton petrum and Iohannem and iacobum. and þæs mædenes fæder. and hyre modor;  
b.LUK.8.52	þa weopon hig ealle and heofodon hi; þa cwæð he: ne wepe ge; Soþlice nis þis mæden dead. ac heo slæpð;  
b.LUK.8.53	þa tældon hig hyne and wiston þæt heo dead wæs;  
b.LUK.8.54	þa nam he hyre hand and cwæð; Mæden. þe ic secge aris;  
b.LUK.8.55	þa gehwea'r'f hyre gast agen and heo sona aras. and he het hyre syllan etan;  
b.LUK.8.56	þa wundredon hyre magas þa bead he þam þæt hi hit nanum men ne sædon þæt þar gedon wæs;  
b.LUK.8.6	And sum feoll of er þæne stan and hit forscranc forþam þe hit wætan næfde;  
b.LUK.8.7	and sum feoll on þa þornas. and þa þornas hyt forþrysmodon;  
b.LUK.8.8	And sum feoll on gode eorðan: and worhte hundfealde wæsm; þa clypode he. and cwæð; Gehyre se ðe earan hæbbe;  
b.LUK.8.9	þa ahsodon hine hys leorningcnihtas hwæt þæt bigspel wære;  
b.LUK.9.62	þa cwæþ se hælend him to: nan mann þe hys hand asett on hys sulh: and onbæc besyhð nys andfenge godes rice;  
b.MAR.10.1	And ðanon, he com on Iudeisce endas of Iordane; ða comon eft menigu to him, and swa swa he gewunode, he hi lærde eft-sona.
b.MAR.10.10	And eft innan huse his leorning-cnihtas hine be ðam ylcan ahsodon.
b.MAR.10.11	Ða cwæþ he, Swa hwylc man swa his wif forlæt, and oðer nimþ, unrihthæmed he wyrcþ þurh hi.
b.MAR.10.12	And gif ðæt wif hire were forlæt, and oðerne nimþ, heo unriht-hæmþ.
b.MAR.10.13	And hi brohton him hyra lytlingas, ðæt he hi æt-hrine; ða ciddon his leorning-cnihtas ðam ðe hi brohton.
b.MAR.10.14	Ða se Hælend hi geseah, unwurðlice he hit forbead, and sæde him, Lætaþ ða lytlingas to me cuman, and ne forbeode ge him, soþlice swylcera is heofona rice.
b.MAR.10.15	Soþlice ic secge eow, swa hwylc swa Godes rice ne onfehþ swa lytling, ne gaæþ he on ðæt.
b.MAR.10.16	Ða beclypte he hi, and his handa ofer hi settende, bletsode hi.
b.MAR.10.17	And ða he on wege eode, sum him to arn, and gebigedum cneowe toforan him, cwæþ, and bæd hine, La goda lareow, hwæt do ic, ðæt ic ece lif age?
b.MAR.10.18	Ða cwæþ se Hælend, Hwi segst ðu me godne? Nis nan man god, buton God ana.
b.MAR.10.19	Canst ðu ða bebodu, ne unrihthæm ðu, ne slyh ðu, ne stel ðu, ne sege ðu lease gewitnesse, facen ne do ðu, weorþa ðinne fæder and ðine moder.
b.MAR.10.2	Ða genealæhton him Pharisei, and hine axodon, Hwæðer alyfþ ænegum men his wif forlætan? his ðus fandigende.
b.MAR.10.20	Ða andswarode he, Goda lareow, eall ðis ic geheold of minre geoguðe.
b.MAR.10.21	Se Hælend hine ða behealdende, lufode; and sæde him, An þing ðe is wana; gesyle eall ðæt ðu age, and syle hit þearfum, ðonne hæfst ðu gold-hord on heofonum; and cum, and folga me.
b.MAR.10.22	And for ðam worde he wæs geunret, and ferde gnornigende, forðam he hæfde mycele æhta.
b.MAR.10.23	Ða cwæþ se Hælend to his leorning-cnihtum, hine beseonde, Swyðe earfoþlice on Godes rice gaþ ða ðe feoh habbaþ.
b.MAR.10.24	Ða forhtodon his leorning-cnihtas be his wordum, Eft se Hælend him andswariende cwæþ, Eala cild, swyðe earfoþlice ða ðe on heora feo getruwigeaþ gaþ on Godes rice.
b.MAR.10.25	Eaðere ys olfende to farenne þurh nædle þyrel, ðonne se rice and se welega on Godes rica ga.
b.MAR.10.26	Hi ðæs ðe ma betwux him wundredon, and cwædon, And hwa mæg beon hal?
b.MAR.10.27	Ða beheold se Hælend hi, and cwæþ, Mid mannum hit is uneaðelic, ac na mid Gode; ealle þing mid Gode synd eaðelice.
b.MAR.10.28	Ða ongan Petrus cweðan, Witodlice! We ealle þing forleton, and folgodon ðe.
b.MAR.10.29	Ða andswarode him se Hælend, Nis nan ðe his hus forlæt, oððe gebroðru, oððe geswustra, oððe fæder, oððe moder, ððe bearn, oððe æceras for me and for ðam godspelle,
b.MAR.10.3	Ða andswarode he him, Hwæt bead Moyses eow?
b.MAR.10.30	Ðe hund-feald ne onfo nu on ðisse tide, hus, and broðru, and swustra, and fæder and moder, and bearn, and æceras, mid ehtnessum, and on toweardre worulde ece lif.
b.MAR.10.31	Manega fyrmesta beoþ ytemeste, and ytemeste fyrmeste.
b.MAR.10.32	Soþlice hi ferdon on wege to Hierusalem; and se Hælend him beforan eode, and hi adredon him hine, and him fyligdon. And eft he nam hi twelfe, and ongan him secgan, ða þing ðe him towearde wæron.
b.MAR.10.33	Ðæt we nu astigaþ to Hierusalem, and mannes sunu biþ geseald sacerda ealdrum, and bocerum, and ealdrum; and hi hine deaþe genyðeriaþ, and hi hine þeodum syllaþ.
b.MAR.10.34	And hi hine bysmriaþ, and hi him on spætaþ, and hine swingaþ; and ofsleaþ hine, and he arist on ðam briddan dæge.
b.MAR.10.35	Him ða genealæhton to Iacobus and Iohannes, Zebedeis suna, and cwædon, Lareow, we wyllaþ, ðæt ðu us do, swa hwæt swa we biddaþ.
b.MAR.10.36	  Ða cwæþ he, Hwæt wylle gyt ðæt in inc do?
b.MAR.10.37	Ða cwædon hi, Syle unc, ðæt wyt sitton, on ðinum wuldre, an on ðine swyðran healfe, and oðer on ðine wynstran.
b.MAR.10.38	Ða cwæþ se Hælend, Gyt nyton hwæt gyt biddaþ; mage gyt drincan ðone calic, ðe ic drince, and beon gefullod on ðam fulluhte, ðe ic beo gefullod?
b.MAR.10.39	Ða cwædon hi, Wyt magon. Ða cwæþ se Hælend, Gyt drincaþ ðone calic ðe ic drince, gyt beoþ gefullode ðam fulluhte, ðe ic beo gefullod;
b.MAR.10.4	Hi sædon, Moyses lyfde ðæt man write hiw-gedales boc, and hi forlete.
b.MAR.10.40	Soþlice nis hit na min inc to syllenne ðæt gyt sitton on mine swyðram healfe oððe on ða wynstran, ac ðam ðe hit gegearwod ys.
b.MAR.10.41	Ða gebulgon ða tyne hi be Iacobe and Iohanne.
b.MAR.10.42	Ða clypode se Hælend hi, and cwæþ, Wite ge, ðæt ða ðe on þeodum ealdorscype habbaþ, ðæt hyra ealdras anweald ofer hi habbaþ.
b.MAR.10.43	Soþlice on eow hit nis swa, ac swa hwylc swa wyle mid eow yldest beon, se byþ eower þen,
b.MAR.10.44	And se ðe wyle on eow fyrmest beon, se byþ ealra þeow.
b.MAR.10.45	Soþlice ne come mannes sunu, ðæt him man þenode, ac ðæt he þenode, and his sawle sealde for manegra alysednysse.
b.MAR.10.46	Ða comon hi to Gericho; and he ferde fram Gericho, and his leorning-cnihtas, and mycel menegu, Timeus sunu, Bartimeus, sæt blind, wið ðone weg wædla.
b.MAR.10.47	Ða he gehyrde, ðæt hit wæs se Nazarenisca Hælend, he ongan ða clypian, and cweðan, Hælend, Dauides sunu, gemiltsa me.
b.MAR.10.48	Ða budon him manega, ðæt he suwode; he clypode ða ðæs ðe ma, Miltsa me, Dauides sunu.
b.MAR.10.49	Ða ætstod se Hælend and het hine clypian; ða sædon hi ðam blindan, Beo geheortra, and aris, se Hælend ðe clypaþ.
b.MAR.10.5	Ða cwæþ se Hælend, For eowre heortan heardnesse he eow wrat ðis bebod.
b.MAR.10.50	He ða, awearp his reaf, and forþræsde, and to him com.
b.MAR.10.51	Ða cwæþ se Hæland, Hwæt wylt ðu ðæt ic ðe do? Ða cwæþ he, Lareow, ðæt ic geseo.
b.MAR.10.52	Ða cwæþ se Hælend to him, Ga, ðin geleafa ðe halne gedyde. And he sona geseah, and him fyligde on wege.
b.MAR.10.6	Fram fruman gesceasfte God hi geworhte wæpnedman and wimman;
b.MAR.10.7	And cwæþ, Forðam se man forlæt his fæder and moder, and hine his wife gðeot,
b.MAR.10.8	And beoþ twegen on anum flæsce. Witodlice ne synd na twegen, ac an flæsc.
b.MAR.10.9	Ðæt God gesamnode, ne syndrige ðæt nan man.
b.MAR.1.1	Her ys godspelles angyn Hælendes Cristes, Godes suna.
b.MAR.1.10	And sona of ðam wætere, he geseah opene heofonas, and Haligne Gast swa culfran astigende, and on him wunigende.
b.MAR.1.11	And ðam wæs stefn of heofenum geworden, Ðu eart min gelufoda suna, on ðe ic gelicode.
b.MAR.11.1	Ða he genealæhte Hierusalem and Bethania, to Oliuetes dune, he sende his twegen leorning-cnihtas,
b.MAR.11.10	Si gebletsod ðæt rice ðe com ures fæder Dauides; Osanna on heahnessum.
b.MAR.11.11	And he eode ða on Hierosolima templ; and ealle þing he besceawode, ða æfen tima wæs, he ferde to Bethaniam, mid his twelf leorning-cnihtum.
b.MAR.11.12	And oðrum dæge, ða hi ferdon fram Bethania, hine hingrode.
b.MAR.11.13	Ða he feorran geseah an fic-treow ðe leaf hæfde, he com, and sohte hwæðer he ðar on aht funde; ða he him to com, ne funde he ðar, buton leaf ane; soþlice hit wæs ðæs fic-treowes tima.
b.MAR.11.14	Ða cwæþ he, Heononforþ on ecnesse ne ete ænig man wæstm of ðe. And his leorning-cnihtas ðæt gehyrdon;
b.MAR.11.15	Ða comon hi eft to Hierusalem. And ða he on ðæt templ eode, he ongan drifan of ðam temple syllende and bicgende; and mynetera þrocu, and heah-setlu ðe ða culfran cypton he tobræc;
b.MAR.11.16	And he ne geþafode, ðæt ænig man ænig fæt þurh ðæt temple bære.
b.MAR.11.17	And he ða lærende, ðus cwæþ to him, Nis hit awriten, Ðæt min hus fram eallum þeodum biþ genemned gebed-hus? soþlice ge dydon ðæt to sceaþena scræfe.
b.MAR.11.18	Ða ðæra sacerda ealdras and ða boceras ðis gehyrdon, hi þohton hu hi hine forspildon; ðeh hi him adredon hine, forðam eall seo menigu wundrode be his lare.
b.MAR.11.19	And ða hit æfen wæs, he eode of ðære ceastre.
b.MAR.1.12	And sona Gast hine on westen genydde.
b.MAR.11.2	And cwæþ to him, Faraþ to ðam castele ðe [ongen] inc ys; and gyt ðar sona gemetaþ assan folan getigedne, ofer ðæne nan man gyt ne sæt; untigeaþ hine, and to me gelædaþ.
b.MAR.11.20	On merigen ða hi ferdon, hi gesawon ðæt fic-treow forscruncen of ðam wyrtruman.
b.MAR.11.21	Ða cwæþ Petrus, Lareow, loca! hu forscranc ðæt fic-treow, ðe ðu wyrigdest.
b.MAR.11.22	Ða cwæþ se Hælend him andswarigende, Habbaþ Godes truwan;
b.MAR.11.23	Ic secge eow to soþe, swa hwylc swa cwyþ to ðisum munte, Si ðu afyrred, and on sæ aworpen; and on his heortan ne twynaþ, ac gelyfþ, swa hwæt swa he cwyþ, gewurðe ðis, ðæt gewyrþ.
b.MAR.11.24	Forðam ic eow secge, swa hwæt swa ge gyrnende biddaþ, gelyfaþ ðæt ge hit onfoþ, and hit eow becymþ.
b.MAR.11.25	And ðonne ge standaþ eow to gebiddenne, forgifaþ, gif ge hwæt agen ænigne habbaþ, ðæt eow eower synna forgyfe, eower heofonlica fæder se ðe on heofonum ys.
b.MAR.11.26	Gyf ge ne forgyfaþ, ne eow eower synna ne forgyfþ, eower fæder [ se þe on heofonum ys ne sceall forgyfan eower synna .]
b.MAR.11.27	Ða com he eft to Hierusalem. And ða he on ðam temple eode, him to genealæhton ða heah-sacerdas, and boceras, and ealdras,
b.MAR.11.28	And ðus cwædon, On hwylcum anwealde dest ðu ðas þing? And hwa sealde ðe ðisne anweald, ðæt ðu ðis do?
b.MAR.11.29	Ða cwæþ se Hælend, And ic ahsige eow anre spræce, andswariaþ me, and ic secge eow ðonne, hwylcum anwealde ic ðis do.
b.MAR.1.13	And he on westene wæs feowertig daga and feowertig nihta, and he wæs fram Satane gecostnod, and he mid wilddeorum wæs, and him englas þenodon.
b.MAR.11.3	And gyf hwa to inc hwæt cwyþ, secgaþ, ðæt Drihten hæfþ his neode, and he hine sona hider læt.
b.MAR.11.30	Hweðer wæs Iohannes fulluht ðe of heofone, ðe of mannum? andswariaþ me.
b.MAR.11.31	Ða þohton hi, and cwædon betweox him, Gif we secgaþ of heofone, he segþ us, Hwi ne gelyde ge him;
b.MAR.11.32	Gif we secgaþ of mannum, we ondrædaþ ðis folc; ealle hi hæfdon Iohannem, ðæt he wære soþlice witega.
b.MAR.11.33	Ða andswaredon hi ðam Hælende and cwædon, We nyton. Ða cwæþ se Hælend, Ne ic eow ne secge, on hwylcum anwealde ic ðas þing do.
b.MAR.1.14	Syððan Iohannes geseald wæs, com se Hælend on Galileam, Godes rices godspell bodigende,
b.MAR.11.4	And ða hi ut-ferdon, hi gemetton ðone folan ute, on twycenan, beforan dura getigedne; ða untigdon hi hine.
b.MAR.1.15	And ðus cweðende, Witodlice tid is gefylled, and heofena rice genelæcþ; doþ dæd-bote, and gelyfaþ ðam godspelle.
b.MAR.11.5	And sume ðe ðar stodon ðus sædon him, Hwæt do gyt, ðone folan untigende?
b.MAR.1.16	And ða he ferde wið ða Galileiscan sæ, he geseah Simonem, and Andream, his broðor, hyra nett on ða sæ lætende; soþlice hi wæron fisceras.
b.MAR.11.6	Ða cwædon hi, swa se Hælend unc bead; and hi leton hi ða.
b.MAR.1.17	And ða cwæþ se Hælend, Cumaþ æfter me; and ic do inc ðæt gyt beoþ sawla onfonde.
b.MAR.11.7	Ða læddon hi ðone folan to ðam Hælende, and hi hyra reaf on-aledon, and he on-sæt.
b.MAR.1.18	And hi ða hrædlice him fyligdon, and forleton heora nett.
b.MAR.11.8	Manega hyra reaf on ðone weg strehton, sume ða [bogas] of ðam treowum heowon, and streowodon on ðone weg.
b.MAR.1.19	And ðanon hwon agan, he geseah Iacobun Zebedei, and Iohannes his broðor, and hi on heora scype heora nett logodon.
b.MAR.11.9	And ða ðe beforan eodon, and ða ðe æfter-folgodon, cwædon ðus, Osanna, sy gebletsod se ðe com on Drihtnes naman;
b.MAR.1.2	Swa awriten is on ðæs witegan bec Isaiam, “Nu! ic asende minne engel beforan ðinre ansyne, se gegearwaþ ðinne weg beforan ðe.
b.MAR.1.20	And he hi sona clypode; and hi heora fæder, Zebedeo, on scipe forleton, mid hyrligum, [ and hi folgodon hine .]
b.MAR.1.21	And ferdon to Cafarnaum, and sona reste-dagum he lærde hi, on gesamnunge ingangende.
b.MAR.12.1	Ða ongan he him bigspel reccan. Sum man him plantode win-geard, and betynde hine, and dealf anne seaþ, and getimbrode ænne stypel, and gesette hine mid eorþ-tilium, and ferde on elþeodignysse;
b.MAR.12.10	Ne rædde he ðis gewrit, Se stan ðe ða wyrhtan awurpon, ðes ys geworden on ðære hyrnan heafod?
b.MAR.12.11	Ðis ys fram Drihtne geworden, and hit is wundorlic on uron eagum.
b.MAR.12.12	Ða smeadon hi ðæt hi gefengon hine, and hi ondredon ða menigu; hi oncneowon ða ðæt he ðis bigspel to him sæde; hi ferdon ða, and hine forleton.
b.MAR.12.13	Ða sendon hi to him sume of Phariseum and Herodianum, ðæt hi befengon hine on his worde.
b.MAR.12.14	Ða comon hi and ðus mid facne cwædon, Lareow, we witon ðæt ðu eart soþfæst, and ðu ne recst be ænegum men; ne besceawast ðu manna ansyne, ac ðu Godes weg lærst on soþfæstnysse. Alyfþ gaful to syllanne ðam Casere? ….
b.MAR.12.15	Hwæðer ðe we ne syllaþ? Ða cwæþ he, and heora lot-wrenceas wiste, Hwi fandige ge min? bringaþ me ðone pening, ðæt ic hine geseo.
b.MAR.12.16	Ða brohton hi him. Ða sæde he him, Hwæs is ðeos anlicnys, and ðis gewrit? Hi cwædon, Ðæs Caseres.
b.MAR.12.17	Ða cwæþ se Hælend to him, Agyfaþ ðam Casere ða þing ðe ðæs Caseres synd, and Gode ða ðe Godes synd. Ða wundrodon hi be ðam.
b.MAR.12.18	Ða comon him to Saducei, ða secgaþ ðæt ærist ne sy, and hine ahsodon, and ðus cwædon,
b.MAR.12.19	Lareow, Moyses us wrat, gif hwæs broðor dead biþ, and læfþ his wif, and næfþ nan bearn, ðæt his broðor nime his wif, and his broðor sæd wecce.
b.MAR.1.22	And hi wundredon be his lare; soþlice he wæs hi lærende, swa swa se ðe anweald hæfþ, næs swa boceras.
b.MAR.12.2	Ða sende he to ðam tilium his þeow on tide, ðæt he ðæs win-geardes wæstm onfenge.
b.MAR.12.20	Eornostlice seofon gebroðru wæron; and se æresta nam wif, and wearþ dead, na læfedum sæde.
b.MAR.12.21	And ða nam se oðer hi, and wearþ dead, ne se sæd ne læfde. Gelice se þridda.
b.MAR.12.22	And ealle seofon hi hæfdon, and sæd ne læfdon. Ealra æftemest ða forþferde ðæt wif.
b.MAR.12.23	On ðam æriste, …. hwylces ðara seofona biþ ðæt wif? hi ealle hi hæfdon.
b.MAR.12.24	Ða andswarode him se Hælend, Hu ne dweligaþ ge, forðam ðe ge nyton ða halgan gewritu, ne Godes mægen?
b.MAR.12.25	Soþlice ðonne hi of deaþe arisaþ, ne wifiaþ hi, ne ne giftiaþ, ac hi synd swylce Godes englas on heofonum.
b.MAR.12.26	Be ðam deadum, ðæt hi arison, ne rædde ge on Moyses bec, hu God to him cwæþ, ofer ðone gorst-beam, Ic eom Abrahames God, and Isaaces God, and Iacobes God?
b.MAR.12.27	Nys God deadra, ac he ys lybbendra; soþlice swyðe ge dweligeaþ.
b.MAR.12.28	Ða genealæhte him an of ðam bocerum, ðe gehyrde hi smeagende, and geseah ðæt he him wel andswarode, and ahsode hine, hwæt wære ealra beboda mæst.
b.MAR.12.29	Ða andswarode he him, Ðæt is ðæt mæste behod ealra, Israhel, gehyr, urne Drihten God he is an God;
b.MAR.1.23	And on heora gesamnunge wæs sum man on unclænum gaste, and he hrymde,
b.MAR.12.3	Ða swungon hi ðæne, and forleton hine idel-hende.
b.MAR.12.30	And lufa ðinne Drihten God of ealre ðinre heortan, and of ealre ðinre sawle, eallum ðinum mode, and of eallum ðinum mægene. Ðæt is ðæt fyrmeste bebod.
b.MAR.12.31	Soþlice is oðer ðissum gelic, Lufa ðinne nehstan swa ðe sylfne. Nys oðer mare bebod.
b.MAR.12.32	Ða cwæþ se bocere, Lareow, well ðu on soþe cwæde; ðæt an God is, and nys oðer, butan him;
b.MAR.12.33	And ðæt he si gelufod of ealre heortan, and of eallum andgyte, and of ealre sawle, and of ealre strengþe, and lufigean his nehstan swa hine sylfne, ðæt is mare eallum onsægdnyssum and offrungum.
b.MAR.12.34	Ða se Hælend geseah ðæt he him wislice andwyrde, he sæde him, Ne eart ðu feor fram Godes rice. And hine ne dorste nan man acsian.
b.MAR.12.35	Ða cwæþ se Hælend, on ðam temple lærende, Hu secgaþ ða boceras, ðæt Crist sy Dauides sunu?
b.MAR.12.36	Dauid sylf cwæþ to ðam Halgan Gaste, Drihten cwæþ to minum drihtne, “Site on mine swyðran healfe, oð ic ðine fynd asette to fot-sceamole ðinra fota.”
b.MAR.12.37	Dauid sylf nemde hine drihten, and hwanon is he his sunu? And mycel menegu hine luflice gehyrde.
b.MAR.12.38	Ða sæde he him on his lare, Warniaþ fram bocerum, ða wyllaþ on gegyrlum gan, and beon on strætum grete,
b.MAR.12.39	And on fyrmestum lareow-setlum sittan on gesamnungum, and ða fyrmestan setl on gebeorscipum;
b.MAR.1.24	And cwæþ, Eala Nazarenisca Hælend, hwæt is us and ðe? com ðu us to forspillanne? ic wat ðu eart Godes halga.
b.MAR.12.4	And eft he him sende oðerne þeow, and hi ðone on heafde gewundodon, and mid teonum geswencton.
b.MAR.12.40	Ða ðe wudewena hus forswelgaþ, mid heora langsuman gebede; ða onfoþ lengestne dom.
b.MAR.12.41	Ða sæt se Hælend ongen ðone tollsceamol, and geseah hu ðæt folc hyra feoh torfode on ðone toll-sceamul; and manega welige torfodon fela.
b.MAR.12.42	Ða com an earm wuduwe, and wearp twegen feorðlingas.
b.MAR.12.43	Ða clypode he his leorning-cnihtas, and sæde him, Soþlice ic eow secge, ðæt ðeos earme wuduwe eallinga mæst sealde, ðara ðe on toll-sceamul sealdon.
b.MAR.12.44	Ealle sendon of ðam ðe hi genoh hæfdon; soþlice ðeos of hyre yrmþe eall ðæt heo hæfde sealde, ealle hyre andlyfene.
b.MAR.1.25	Ða cidde se Hælend him, and cwæþ, Adumba, and ga of ðisum men.
b.MAR.12.5	And eft he him sume sende, and hi ðæne ofslogon, and manega oðre, sume hi beoton, sume hi ofslogon.
b.MAR.1.26	And se unclæna gast hine slitende, and mycelre sefne clypigende, him of eode.
b.MAR.12.6	?a hæfde he ða gyt ænne leofostne sunu, ða sende he æt nehstan him ðæne, and cwæþ, Witodlice minne sunu hig forwandiaþ.
b.MAR.1.27	Ða wundredon hi ealle, swa ðæt hi betwux him cwædon, Hwæt ys ðis? hwæt is ðeos niwe lar? ðæt he on anwealde unclænum gastum bebyt, and hi hyrsumiaþ him.
b.MAR.12.7	Ða cwædon ða tilian him betweonan, Her is se yrfenuma; uton ofslean hine, ðonne biþ ure seo yrfweardnes.
b.MAR.1.28	And sona ferde his hlisa to Galilea rice.
b.MAR.12.8	Hi ði ofslogon hine, and wurpon wiðutan ðone win-geard.
b.MAR.1.29	Hrædlice of hyra gesamnunge hi comon on Simonis and Andreas hus, mid Iacobe and Iohanne.
b.MAR.12.9	Hwæt deþ ðæs win-geardes hladord? He cymþ, and fordeþ ða tiligean, and sylþ oðron ðone win-geard.
b.MAR.1.3	Clypigende stefen on ðam westene, ‘Gegearwiaþ Drihtnes weg, doþ rihte his siðas.’”
b.MAR.1.30	Soþlice ða sæt Simonis sweger hriþigende; and hi him be hyre sædon.
b.MAR.1.31	And genealæcende, he hi up-ahof, hyre handa gegripenre, and hrædlice se fefer hi forlet, and heo þenode him.
b.MAR.13.1	Ða he of ðam temple eode, ða cweaþ an of his leorning-cnihtum to him, Lareow, loca, hwylce stanas her synd, and hwylce getimbrunga ðisses temples.
b.MAR.13.10	And on ealle þeoda ærest gebyraþ beon ðæt godspel gebodod.
b.MAR.13.11	And ðonne hi syllende eow lædaþ, ne fore-smeage ge hwæt ge specon, ac specaþ ðæt eow on ðære tide geseald biþ; ne synd ge na specende, ac se Halga Gast.
b.MAR.13.12	Soþlice se broðor ðone broðor to deaþe sylþ, and se fæder his sunu, and ða bearn arisaþ agen hyra magas, and mid deaþe hi gewæceaþ.
b.MAR.13.13	And ge beoþ eallum on hatunge for minum naman; soþlice se biþ hal, se ðe oð ende þurh-wunaþ.
b.MAR.13.14	Ðonne ge geseoþ ðære toworpennysse asceonunge, [s]tandan ðar heo ne sceal; ðonne ongyte se ðe ræt; fieon ðonne on muntas, ða ðe synd on Iudea.
b.MAR.13.15	And se ðe is ofer þecene, ne stige he on his hus, ne he in ne ga, ðæt he aht on his huse nime;
b.MAR.13.16	And se ðe biþ on æcere, ne cyrre he ongean ðæt he his reaf nime.
b.MAR.13.17	  Wa cennedum on ðam dagum, ….
b.MAR.13.18	  Biddaþ, ðæt ðis on wintra ne geweorðe.
b.MAR.13.19	Soþlice on ðam dagum beoþ swylce gedrefednessa, swylce ne gewurdon of frymþe ðære gesceafte, ðe God gesceop, oð nu, ne na ne geweorðeþ.
b.MAR.1.32	Soþlice ða hit wæs æfen geworden, ða sunne to setle eode, hi brohton to him ealle ða unhalan, and ða ðe wode wæron.
b.MAR.13.2	Ða cwæþ se Hælend, Ne geseo ge ealle ðas mycelan getimbrunga? ne biþ her læfed stan ofer stan, ðe ne beo toworpen.
b.MAR.13.20	And gif Drihten ðas dagas ne gescyrte, nan flæse ne wurde hal; ac for ðam gecorenum ðe he geceas, he gescyrte ða dagas.
b.MAR.13.21	And gif eow hwyle segþ, Witodlice! her is Crist, witodlice! ðær he is, ne gelyfe ge.
b.MAR.13.22	Soþlice lease Cristas and lease witegan arisaþ, and wyrcaþ fore-beacnu, to beswicanne, eac, gif hit beon mæg, ða gecorenan.
b.MAR.13.23	Warniaþ eow; nu! ealle þing ðe ic eow fore-sæde.
b.MAR.13.24	Ac on ðam dagum, æfter ðære geswencednysse, byþ sunne aþeostrod, and se mona his beorhtnesse ne sylþ,
b.MAR.13.25	And heofones steorran beoþ feallende, and beoþ astyrode, ða megenu ðe on heofonum synd.
b.MAR.13.26	Ðonne geseoþ hi mannes sunu cumendne on genipum, mid mycelum mægene and wuldre.
b.MAR.13.27	Ðonne set he his englas, and hi gaderiaþ his gecorenan of feower windum, of eorþam heahnesse oð heofones heahnesse.
b.MAR.13.28	Leorniaþ an bigspel be ðam fictreowe. Ðonne his twi biþ mearu, and leaf beoþ acennede, ge witon ðæt sumor is gehende.
b.MAR.13.29	And wite ge, ðonne ge ðas þing geseoþ, ðæt he is dura gehende.
b.MAR.1.33	And eall seo burh-waru wæs gegaderod to ðære duran.
b.MAR.13.3	Ða hi sæton on Oliuetes dune ongen ðæt tempel, synderlice hine Petrus, and Iacobus, and Iohannes, and Andreas acsodon,
b.MAR.13.30	Soþlice ic eow secge, ðæt ðeos cneores ne gewit, ærðam ealle ðas þing geweorðon.
b.MAR.13.31	Heofon and eorþe gewitaþ, witodlice mine word ne gewitaþ.
b.MAR.13.32	Be ðam dæge and ðære tide nan man nat, ne englas on heofone, ne mannes sunu, buton fæder ana.
b.MAR.13.33	Warniaþ, and waciaþ, and gebiddaþ eow; ge nyton, hwænne seo tid ys.
b.MAR.13.34	Swa se man ðe ælþeodilice ferde, forlet his hus, and sealde his þeowum ðæne anwald gehwylces weorces, and beode ðam dure-wearde, ðæt he wacige.
b.MAR.13.35	Eornostlice wacigeaþ, ge nyton, hwænne ðæs huses hlaford cymþ, ðe on æfen, ðe on midre nihte, ðe on hancrede, ðe on mergen;
b.MAR.13.36	Ðe-læs he eow slapende gemete, ðonne he færinga cymþ.
b.MAR.13.37	Soþlice ðæt ic dow secge, eallum ic hit secge, Waciaþ.
b.MAR.1.34	And he manega gehælde ðe missenlicum adlum gedrehte wæron, and manega deofol-seocnyssa he ut-adraf, and hi sprecan ne let, forðam hi wiston ðæt he Crist wæs.
b.MAR.13.4	Sege us, hwænne ðas þing gewurdon, and hwyle tacen biþ, ðænne ealle dis þing onginnaþ beon ge-endod.
b.MAR.1.35	And swiðe ær arisende, he ferde on weste stowe, and hine ðar gebæd.
b.MAR.13.5	Ða ongan se Hælend him andswarigende to ccweðan, Warniaþ, ðæt eow nan man ne beswice;
b.MAR.1.36	And him fylidge Simon, and ða ðe mid him wæron.
b.MAR.13.6	Soþlice manega cumaþ on minum naman, and cweðaþ, Ic eom Crist; and beswicaþ manega.
b.MAR.1.37	And ða hi hine gemetton, hi sædon him, Eall ðis folc ðe secþ.
b.MAR.13.7	And ðonne ge gehyraþ gefeohtu and gefeohta hlisan, ne ondræde ge eow; hit gebyraþ ðæt hit gebelimpe, ac ðonne gyt nis ende.
b.MAR.1.38	Ða cwæþ he, Fare we on gehende tunas and ceastra, ðæt ic ðar bodige, witodice to ðam ic com.
b.MAR.13.8	Soþlice þeod arist agen þeode, and rice ongen rice, and beoþ eorþan styrunga geond stowa and hungor; ðis synd sara angin.
b.MAR.1.39	And he wæs bodigende on heora gesamnungum, and ealre Galilea, and deofol-seocnessa ut-adrifende.
b.MAR.13.9	Warniaþ eow sylfe, hi syllaþ eow on geþeahte, and swingaþ on gesamnungum; and ge standaþ beforan demum and cyningum for minum naman, him on gewitnesse.
b.MAR.1.4	Iohannes wæs on westene fulligende, and bodiende dæd-bote fulwiht, on synna forgyfenesse.
b.MAR.1.40	And to him com sum hreofla, hine biddende, and gebigedum cneowum, him to cwæþ, Drihten, gif ðu wylt, ðu miht geclænsian me.
b.MAR.1.41	Soþlice se Hælend him miltsode, and his hand aþenode, and hine æ-hrinende, and ðus cwæþ, Ic wylle, beo ðu geclænsod.
b.MAR.14.1	Soþlice ða æfter twam dagum wæron eastron [….] And ða solhton ða heah-sacerdas and ða boceras, hu hi hine mid facne namon, and ofslogon.
b.MAR.14.10	Ða Iudas Scarioth, ðæt is wiðersaca, an of ðam twelfum, ferde to ðam heah-sacerdum, ðæt he hine belæwde.
b.MAR.14.11	Ða hi ðis gehyrdon hi fahnodon, and beheton him feoh to syllanne. And he smeade hu he hine digellice sealde.
b.MAR.14.12	And ðam forman dæge azimorum, ða hi eastron offrodon, his leorning-cnihtas him sædon, Hwyder wylt ðu ðæt we faron, and gegearwian ðe; ðæt ðu eastron ete?
b.MAR.14.13	Ða sende he twegen of his leorning-cnihtum, and sæde him, Gaþ on ða ceastre, and inc agen-yrnþ sum man berende sume wæter-flaxan; folgiaþ him.
b.MAR.14.14	And swa hwyder swa he in-gæþ, secgaþ ðæs huses hlaforde, U’re lareow segþ, Hwar is min gyst-hus and min gereord, hwar ete ic eastron mid minum leorning-cnihtum?
b.MAR.14.15	And he inc geswutelaþ mycele healle gedæfte, and gegearwiaþ us ðara.
b.MAR.14.16	Ða ferdon his leorning-cnihtas, and comon on ða ceastre, and fundon hit eall swa he sædle; and gegearwodon ða eastron,
b.MAR.14.17	Soþlice ða æfen com, him twelfum mid him.
b.MAR.14.18	Sittendum, and etendum, sæde se Hælend, Soþlice ic eow secge; ðæt eower an ðe mid me yt, gesylþ me.
b.MAR.14.19	Ða ongunnon hi beon dreorige, and betwux him cweðan, Cwyst ðu eom ic hit? ….
b.MAR.1.42	And ða he ðus cwæþ, sona seo hreofnes him fram gewat, and he wæs geclænsod.
b.MAR.14.2	Ða cwædon hi, Næs na on freolsdæge, ðe-læs ðæs folces gehlyd weorðe.
b.MAR.14.20	Ða sæde he him, An of eow twelfum me sylþ, se ðe his hand on disce mid me dypþ.
b.MAR.14.21	And witodlice mannes sunu gæþ, swa be him awriten is; wa ðam men, þurh ðone ðe mannes sunu geseald biþ. Betere him wære, ðæt se man acenned nære.
b.MAR.14.22	Him ða etendum, afeng se Hælend hlaf, and hine bletsiende bræc, and sealde him, and ðus cwæþ. Nimaþ; ðis ys min lichama.
b.MAR.14.23	And onfeng calice, and Gode þancas dyde and sealde him, and ealle him of druncon.
b.MAR.14.24	Ða sæde he him, Ðis ys min blod ðære niwan cyðnesse, ðæt biþ for manegum egoten.
b.MAR.14.25	Soþlice ic eow secge, ðæt ic heononforþ ne drince of ðyses win-geardes cynne, oð ðone dæg ðonne ic hine niwne drince on Godes rice.
b.MAR.14.26	And gecwedenum lofe, hi ferdon on Ele-bergena munt.
b.MAR.14.27	Ða cwæþ se Hælend, Ealle ge beoþ ge-untreowsode on ðisse nihte; forðam ðe hit awriten is, Ic slea ðæne hyrde, and beoþ ða scep todræfede.
b.MAR.14.28	Ac æfter ðam ðe ic arise, ic cume beforan eow on Galileam.
b.MAR.14.29	Ða sæde Petrus him, Ðæh ðe ealle swicion, ne swicige ic ðe na.
b.MAR.1.43	And sona he bead him, [ and onsent hine ].
b.MAR.14.3	And ða se Hælend wæs on Bethania, on Simones huse anes hreoflan, and ðar sæt, ða com an wif, and hæfde hyre sealf-box deorwyrþes nardes; and tobrocenum sealf-boxe, ofer his heafod aget.
b.MAR.14.30	Ða cwæþ se Hælend, Soþlice ic ðe secge, ðæt ðu on ðisse nihte ær hana tuwa crawe, þriwa wið-sæcst min.
b.MAR.14.31	And he ðæs ðe mare spræc, And ðeah me gebyrige mid ðe to sweltanne, ne ætsace ic ðin. And swa hi cwædon ealle.
b.MAR.14.32	Ða comon hi to anum tune, ðæs nam wæs Gezemani. And he cwæþ to his leorning-cnihtum, Sittaþ her, oð ðæt ic me gebidde.
b.MAR.14.33	And he nam ða mid him Petrum and Iacobum and Iohannem, ða ongan he forhtian, and sargian.
b.MAR.14.34	And sæde him, Unrot is min sawl oð deaþ; gebidaþ her, and waciaþ.
b.MAR.14.35	Ða he lyt-hwon forþ-stop, he astrebte hine ofer ða eorþan, and he bæd, gif hit beon mihte, ðæt he on ðære tide fram him gewite.
b.MAR.14.36	And ða cwæþ he, Abba, ðæt is, Fæder, on ure geþeode, ealle þing ðe synd mihtiglice, afyr ðysne calic fram me; ac na ðæt ic wylle, ac ðæt ðu.
b.MAR.14.37	Ða com he, and funde hi slæpende. And cwæþ to Petre, Simon, slæpst ðu? ne mihtest ðu ane tide wacian?
b.MAR.14.38	Waciaþ, and gebiddaþ, ðæt ge on costnunge ne gan; witodlice se gast is gearu, ac ðæt flæsc is untrum.
b.MAR.14.39	And eft he gebæd ða ylcan spræce.
b.MAR.1.44	And cwæþ, Warna, ðæt ðu hit nanum men ne secge; ac ga, and ætyw ðe ðara sacerda ealdre, and bring for ðinre clænsunga ðæt Moyses bebead, him on gewitnesse.
b.MAR.14.4	Sume hit unweorðlice forbæron, and betwux him sylfum cwæðon, Forhwi wæs ðisse sealfe forspillednes geworden?
b.MAR.14.40	And ða he hine eft agen-bewende, he funde hi slæpende; hyra eagan wæron gehefegode. And hi nyston, hwæt hi him andswaredon.
b.MAR.14.41	Ða com he þriddan siðe, and sæde him, Slapaþ nu, and restaþ; genoh nit ys. Tima ys cumen; nu! is mannes sunu geseald on synfulra handa.
b.MAR.14.42	Arisaþ, uton gan; nu! is gehende se ðe me sylþ.
b.MAR.14.43	Him ða ða gyt sprecendum, com Iudas Scarioth, ðæt ys wiðersaca, an of ðam twelfum, and mid him mycel menegeo mid swurdum and mid sahlum, fram heah-sacerdum, bocerum, and ealdrum.
b.MAR.14.44	Soþlice his læwa him tacen sealde, and ðus cwæþ, Swa hwylcne swa ic cysse, he hit ys; nimaþ, and lædaþ hine wærlice.
b.MAR.14.45	And sona swa he com, he genealæhte him to, an cwæþ, Lareow; and cyste hine.
b.MAR.14.46	And hi hyra handa on hine wurpon, and namon hine.
b.MAR.14.47	Soþlice an of ðam ðe ðar embe uton stodon, his swurde abræd, and sloh ðæs sacerdes þeow, and his eare of-acearf.
b.MAR.14.48	Ða cwæþ se Hælend him andswariende, Swa swa to anum sceaþan ge ferdon mid swurdum and treowum, me gefon?
b.MAR.14.49	Ðonne ic dæghwamlice mid eow wæs, on temple lærende, and ge me ne namon; ac ðæt ða gewritu syn gefyllede.
b.MAR.1.45	And he, ða utgangende, ongan bodian, and widmærsian ða spræce, swi ðæt he ne mihte openlice on ða ceastre gan, ac beon ute on westum stowum; and hi æghwanon to him comon.
b.MAR.14.5	Ðeos sealf mihte beon geseald to þrim hund penegum, and beon þearfum geseald. And yrsodon agen hi.
b.MAR.14.50	Ða forleton his leorning-cnihtas ealle hyne, and flugon.
b.MAR.14.51	Sum iungling him fyligde, mid anre scytan bewæfed nacod; and hi namon hine.
b.MAR.14.52	Ða aworpenre ðære scytan, nacod he him fram fleah.
b.MAR.14.53	And hi læddon ðæn Hælend to ðam heah-sacerde. And comon ealle sacerdas and boceras and ealdras togædere.
b.MAR.14.54	Petrus him fyligde feorran oð ðæs heah-sacerdes cafer-tun. And he sæt mid ðam þenum, and wyrmde hine æt ðam fyre.
b.MAR.14.55	Ða heah-sacerdas sohton, and eall geþeaht, tale agen ðone Hælend, ðæt hi hine to deaþe sealdon; and hi ne fundon.
b.MAR.14.56	Manega sædon lease gecyðnysse agen hine, and ða cyðnessa næron ðæslice.
b.MAR.14.57	Ða arison sume and sædon lease cyðnesse agen hine, and ðus cwædon,
b.MAR.14.58	Soþes we gehyrdon hine secgan, Ic towurpe ðis hand-worhte tempel, and æfter þrim dagum ic oðer unhand-worht getimbrie.
b.MAR.14.59	And hyra cyðnys næs ðæslic.
b.MAR.14.6	Ða cwæþ se Hælend, Lætaþ hi; hwi synd ge hyre grame? god weore heo on me worhte.
b.MAR.14.60	Ða aras sum heah-sacerd on hyra midlene, and ahsode ðæne Hælend, Ne andswarast ðu nan þing agen ðæt ðas ðe onwurpaþ?
b.MAR.14.61	He suwode, and naht ne andswarode. Eft hine acsode se heahsacerd, Eart ðu Crist, ðæs gebletsodan Godes sunu?
b.MAR.14.62	Ða sæde se Hælend, Ic eom; and ge geseoþ mannes sunu on swyðran healfe sittan his mægenes, and cumende mid heofones genipum.
b.MAR.14.63	Ða cwæþ se heah-sacerd, his reaf slitende, Hwi gewilnige we gyt cyðera?
b.MAR.14.64	Ge gehyrdon his bysmer. Hwæt þincþ eow? Ða hyrwdon hi ealle hine and cwædon ðæt he wære deaþes scyldig.
b.MAR.14.65	And sume agunnon him on spætan, and ofer-wreon his ansyne, and mid fystum hine beoton, and him to cwædon, Aræd. And ða þenas hine mid handum beoton.
b.MAR.14.66	And ða Petrus wæs on cafer-tune, ða com to him an þinen ðæs heahsacerdes.
b.MAR.14.67	And Ða heo geseah Petrum wyrmende, ða cwæþ heo, Ðu wære mid ðam Nazareniscan Hælende.
b.MAR.14.68	Ða ætsoc he, and cwæþ, Ic nat, ne ne can, hwæt ðu segst. And he eode ða of ðam cafer-tune; and se hana creow.
b.MAR.14.69	Eft ða hine gecneow oðer þinen, heo ongan cweðan to ðam ðe ðar abutan stodon, Soþlice ðes ys of ðam.
b.MAR.14.7	Soþlice symble ge habbaþ þearfan mid eow, and ðonne ge wyllaþ, ge magon him teala don; me ge symble nabbaþ.
b.MAR.14.70	And he eft ætsoc. And eft ða ymbe lytel, ða ðe æt-stodon cwædon to Petre, Soþlice ðu eart of ðam, Galileise ðu eart. ….
b.MAR.14.71	Ða ongan he ætsacan and swerian, Soþes ne can ic ðæne man, ðe ge secgaþ.
b.MAR.14.72	And ða eft-sona creow se hana. Ða gemunde Petrus ðæs Hælendes worde ðe he him sæde, Ær se hana crawe tuwa, þriwa ðu me ætsæcst. Ða ongan he wepan.
b.MAR.14.8	Ðeos sealde ðæt heo hæfde; heo com to smyrianne minne lichaman on byrgene.
b.MAR.14.9	Soþlice ic eow secge, swa hwar swa ðis godspell gebodod biþ on eallum middan-earde, biþ gebodod, ðæt heo ðis on his gemynde dyde.
b.MAR.1.5	And to him ferde eall Iudeisc rice, and ealle Hierosolima-ware; and wæron fram him gefullode on Iordanes flode, hyra synna anddetende.
b.MAR.15.1	Ða sona on mergen, worhton ða heah-sacerdas hyra gemot mid ealdrum, and bocerum, and eallum werodum, and læddon ðæne Hælend, gebundenne, and sealdon hine Pilato.
b.MAR.15.10	He wiste, ðæt þurh andan hine sealdon ða heah-sacerdas.
b.MAR.15.11	Ða astyredon ða bisceopas ða menegu, ðæt he him Barraban forgefe.
b.MAR.15.12	Eft Pilatus him andswarode, Hwæt do ic be Iudea cyninge?
b.MAR.15.13	Hi eft hrymdon and cwædon, Hoh hine.
b.MAR.15.14	Ða sæde Pilatus, Hwæt yfeles dyde he? Hi ðæs ðe ma clypedon, Ahoh hine.
b.MAR.15.15	Pilatus wolde ða ðam folce gecweman, and forgef him Barraban, and sealde him ðone Hælend, beswungenne, ðæt he ahangen wære.
b.MAR.15.16	Ða læddon ða cempan hine on ðæs dom-ernes cafer-tun, and hi tosomne eall werod clypedon,
b.MAR.15.17	And scryddon hine mid purpuran. And him onsetton þyrnenne helm, awundenne;
b.MAR.15.18	And ongunnon hine ðus gretan, Hal wes, ðu Iudea cyning.
b.MAR.15.19	And beoton hine on ðæt heafod mid hreode, and spætton him on; and heora cneow bigdon and hine ge-eaðmeddon.
b.MAR.15.2	Ða acsode Pilatus hine, Eart ðu Iudea cyning? Ða andswarode he him, Ðu hit segst.
b.MAR.15.20	And syððan hi hine bysmrydon, unscryddon hine ðam purpuran, and scryddon hine mid his reafum, and læddon hine, ðæt hi hine ahengon.
b.MAR.15.21	And genyddon sumne wegferendne, Simonem Cyreneum, cumende of ðam tune, Alexandres fæder and Rufi, ðæt he his rode bære.
b.MAR.15.22	And hi læddon hine on ða stowe Golgotha, ðæt is on ure geþeode gereht, Heafodpannena stow.
b.MAR.15.23	And sealdon him gebiterod win, and he hit ne onfeng.
b.MAR.15.24	And ða hi hine ahengon hi dældon his reaf, and hlotu warpon, hwæt gehwa name.
b.MAR.15.25	Ða wæs undern-tid, hi ahengon hine.
b.MAR.15.26	And ofer-gewrit his gyltes wes awriten, JUDEA CYNING.
b.MAR.15.27	And hi ahengon mid him twegen sceaþan, anne on his swyðran healfe, and oðerne on his wynstran.
b.MAR.15.28	Ða wæs ðæt gewrit gefylled ðæt cwyþ, And he wæs mid unrihtwisum geteald.
b.MAR.15.29	And ða ðe forþ-stopon hine gremedon, and hyra heafod cwehton, and ðus cwædon, Wala! se towyrpþ ðæt tempel and on þrim dagum eft getimbraþ;
b.MAR.15.3	Ða wregdon hine ða heah-sacerdas on manegum þingum.
b.MAR.15.30	Gehæl ðe sylfne, of ðære rode stigende.
b.MAR.15.31	Eall-swa ða heah-sacerdas bysmriende, betwux ðam bocerum, cwædon, Oðre he hale gedyde, hine sylfne he ne mæg halne gedon.
b.MAR.15.32	Crist, Israhela cyning, astige nu of rode, ðæt, we gescon, and gelyfon. And ða ðe him mid hangodon, wæron him mid gebundene.
b.MAR.15.33	And ðære syxtan tide, wurdon þystru gewordene geond ealle eorþan oð non-tide.
b.MAR.15.34	And to non-tide se Hælend clypode mycelre stemne, Heloi, Heloi, lema sabattani, ðæt is on ure geþeode, Min God, min God, hwi forlete ðu me?
b.MAR.15.35	And sume ðe ðar abuton stodon and ðis gehyrdon, hi cwædon, Nu! ðes clypaþ Heliam.
b.MAR.15.36	Ða arn hyra an, and fylde ane spingan mid ecede, and on hreod sette, and him drincan sealde, and cwæþ, Læetaþ, ðæt we geseon, hwæðer Helias cune hine nyðer to settanne.
b.MAR.15.37	Se Hælend, ða asende his stefne, and forþ-ferde.
b.MAR.15.38	And ðæs temples wah-rift wæs tosliten on twa of ufeweardum oð neoðeweard.
b.MAR.15.39	Ða se hundred-man, ðe ðar stod agen, geseah ðæt se Hælend swa clypiende forþ-ferde, he cwæþ, Soþlice, ðes man wæs Godes sunu.
b.MAR.15.4	Eft Pilatus hine acsode, Ne andswarast ðu nan þing? Loca, hu micelum hi ðe wregeaþ?
b.MAR.15.40	And ða wif wæron feorran behealdende, and betwux ðam wæs seo Magdalenisce Maria, and Maria Iacobes moðor [ðæs gingran, and Iosepes moder,] and Salomeæ.
b.MAR.15.41	And ða he wæs on Galilea, hi fyligdon him, and him þenedon, and manega oðre, ðe him mid ferdon on Ierusalem.
b.MAR.15.42	And ða æfen wæs geworden, ðæt wæs parasceue ðæt is ær sæter-dæge,
b.MAR.15.43	Ða com Iosep, se æðela gerefa, of Arimathia, se sylfa Godes rices geanbidode; and he dyrstiglice in to Pilate eode, and bæd ðæs Hælendes lichaman.
b.MAR.15.44	Ða wundrode Pilatus, gif he ða gyt forþ-ferde. Ða clypode he ðæne hundredman, and hine ahsode, hwæðer he dead wære;
b.MAR.15.45	Ða he wiste ðæt, ða agef he ðone lichaman Iosepe.
b.MAR.15.46	Ða bohte Isoep ane scytan, ... and hine ðar-on befeold, and on byrgene lede seo wæs of stane aheawen, and wylte anne stan to ðære byrgene dura.
b.MAR.15.47	Ða com Maria Magdalene, and Iosepes Maria and beheodlon, hwar he geled wære.
b.MAR.15.5	Ða ne andswarode se Hælend him na mare, swa ðæt Pilatus wundrode.
b.MAR.15.6	On symbel-dæge wæs his gewuna ðæt he him forgeafe ænne gebundenne, swa hwylcne swa hi bædon.
b.MAR.15.7	Ða bædon hi Barraban, se wæs gebunden mid ðam ræplingum, se þurh swic-cræft man-slyht geworhte.
b.MAR.15.8	And ða he ferde, ða ongan seo menegeu hine biddan, swa heo symle dyde.
b.MAR.15.9	Ða cwæþ Pilatus, Wylle ge ðæt ic eow forgyfe Iudea cyning?
b.MAR.1.6	And Iohannes wæs gescryd mid oluendes hærum, and fellen gyrdel wæs ymbe his lendenu; and gærstapan, and wudu hunig he æt,
b.MAR.16.1	And ða sæternes dæg wæs agan, seo Magdalenisce Maria, and Iacobes Maria, and Salomeæ bohton wyrt gemang, ðæt hi comon and hine smyredon.
b.MAR.16.10	And heo ða ut-eode and hit ðam cydde ðe mid him wæron, heofendum and wependum.
b.MAR.16.11	Ða hi gehyrdon ðæt he leofode, and hi hine gesawon, ða ne gelyfdon hi him.
b.MAR.16.12	Æfter ðam him twam he wæs ætywed on oðrum hiwe, him on ðone tun farendum.
b.MAR.16.13	And hi ða foron and ðæt oðrum cyddon, and hi him ne gelyfdon.
b.MAR.16.14	Ða æt nehstan, he ætywde him ændlefene, ðar hi ætgædere sæton, and tælde hyra ungeleaffulnesse, and hyra heortan heardnesse, forðam ðe hi ne gelyfdon ðam, ðe hine gesawon of deaþe arisan.
b.MAR.16.15	And he sæde him, Faraþ into ealne middan-eard, and bodiaþ godspell ealre gesceafte.
b.MAR.16.16	Se ðe gelyfþ, and gefullod biþ, se biþ hal; soþlice se ðe ne gelyfþ, se biþ genyðerod.
b.MAR.16.17	Ðas tacnu fyliaþ ðam, ðe gelyfaþ. On minum naman hi deofol-seocnessa ut-drifaþ; hi sprecaþ niwum tungum;
b.MAR.16.18	Næddran hi afyrraþ; and him ne deraþ, ðeah hi hwæt deadbærlices drincon. Ofer seoce hi hyra handa settaþ, and hi beoþ hale.
b.MAR.16.19	And witodlice Drihten Hælend, syððan he to him spræc, he wæs on heofonum afangen, and he sit on Godes swiðran healfe.
b.MAR.16.2	And swyðe ær anum reste-dæge, comon to ðære byrgene, up-asprungenre sunnan.
b.MAR.16.20	Soþlice hi ða farende æghwar bodedon, Drihtne mid-wyrcendum, and trymmendre spræce æfter-fyligendum tacnum.
b.MAR.16.3	And cwædon him betwynan, Hwa awylt us ðysne stan of ðære byrgene dura?
b.MAR.16.4	Ða hi hi besawon hi gesawon ðæne stan aweg awyltne, soþlice he wæs swyðe mycel.
b.MAR.16.5	And ða hi eodon on ða byrgene hi gesawon anne geongne, on ða swyðran healfe sittende, hwitum gegyrlan oferwrogenne; and hi ða forhtodon.
b.MAR.16.6	Ða cwæþ he to him, Ne forhtige ge na; ge secaþ ðæne Nazareniscan Hælend ahangenne; he aras, nis he her; her is seo stow ðær hi hine ledon.
b.MAR.16.7	Ac faraþ, and secgaþ his leorning-cnihtum, and Petre, ðæt he gæþ toforan eow on Galileam; ðar ge hine geseoþ, swa he eow sæde.
b.MAR.16.8	And hi ut-eodon and flugon fram ðære byrgene; and wæron afærede for ðære gesyhþe ðe hi gesawon, and hig nanum men naht ne sædon, soþlice hi him adredon.
b.MAR.16.9	Ða he aras on ærne morgen on reste-dæge, æryst he ætywde ðære Magdaleniscan Marian, of ðære he ut-adraf seofon deofol-seocnyssa.
b.MAR.1.7	And he bodode, and cwæþ, Strengra cymþ æfter me, ðæs ne eom ic wyrðe ðæt ic his sceona þwanga bugende uncytte.
b.MAR.1.8	Ic fullige eow on wætere; he eow fullaþ on Halgum Gaste.
b.MAR.1.9	And on ðam dagum, come se Hælend fram Nazareth Galilee, and wæs gefullod on Iordane fram Iohanne.
b.MAR.2.1	And eft æfter dagum, he eode into Cafarnaum. And hit wæs gehyred, ðæt he wæs on huse,
b.MAR.2.10	Ðæt ge soþlice witon ðæt mannes sunu hæfþ anweald on eorþan synna to forgyfanne, he cwæþ to ðam laman,
b.MAR.2.11	Ðe ic secge, aris, nim ðin bed, and ga to ðinum huse.
b.MAR.2.12	And he sona aras, and, [ underleat bere, ] beforan him eallum eode, swa ðæt ealle wundredon, .… and ðus cwædon, Næfre we ær ðyllic ne gesawon.
b.MAR.2.13	Eft he ut-eode to ðære sæ, and eall seo mænigeo him to com; and he hi lærde.
b.MAR.2.14	And ða he forþ-eode, he geseah Leuin Alphei sittende æt hys cep-setle, and he cwæþ to him. Folga me. Ðaaras he and folgode him.
b.MAR.2.15	And hit gewearþ, ða he sæt on his huse, ðæt manega manfulle … sæton mid ðam Hælende and his leorning-cnihtum; soþlice manega, ða ðe him fyligdon, wæron.
b.MAR.2.16	Boceras and Farisei, and cwædon, Witodlice he ytt mid manfullum and synfullum, and hi cwædon to his leorning-cnihtum, Hwi ytt eower lareow and drincþ mid manfullum and synfullum?
b.MAR.2.17	Ða se Hælend ðis gehyrde, he sæde him, Ne beþurfon na ða halan læces, ac ða ðe untrume synt; ne com ic na ðæt ic clypode rihtwise, ac synfulle.
b.MAR.2.18	And ða wæron Iohannes leorning-cnihtas and Pharisei fæstende; and ða comon hi, and sædon him, Hwi fæstaþ Iohannes leorning-cnihtas and Phariseorum, and ðine ne fæstaþ?
b.MAR.2.19	Ða cwæþ se Hælend, Cweðe ge scolon, ðæs brydguman cnihtas fæstan, swa lange swa se brydguma mid him is? Ne magon hi fæstan, swalange tide, swahi ðone brydguman mid him habbaþ.
b.MAR.2.2	And manega togædere comon, … And he to heom spræc.
b.MAR.2.20	Soþlice ða dagas cumaþ, ðonne se brydguma him biþ fram acyrred, and ðonne hi fæstaþ on ðam dagum.
b.MAR.2.21	Nan man ne siwaþ niwne scyp to ealdum reafe, elles he afyrþ ðone niwan scyp of ðam ealdan reafe, and biþ mare slite.
b.MAR.2.22	And nan man ne deþ niwe win on ealde bytta, elles ðæt win tobrycþ ða bytta, and ðæt win biþ agoten, and ða bytta forwurðaþ. Ac niwe win sceal beon gedon on niwe bytta, ðonne beoþ butu gehealden.
b.MAR.2.23	Eft wæs geworden, ða he restedagum þurh æceras eode, his leorning-cnihtas ongunnon ða ear pluccigean.
b.MAR.2.24	Ða cwædon Pharisei to him, Loca nu! hwæt ðine leorning-cnihtas doþ, ðæt him alyfed næs on reste-dagum.
b.MAR.2.25	Ða sæde he hym, Ne rædde ge næfre hwæt dyde Dauid, … ða hine himgrode, and ða ðe mid him wæron?
b.MAR.2.26	Hu he in Godes huse eode, under Abiathar, ðara sacerda ealdre, and he æt ða offrung-hlafas. ðe him ne alyfede næron to etanne, buton sacerdum anum, and he sealde ðam ðe mid him wæron.
b.MAR.2.27	And he sæde him, Reste-dæg wæs geworht for ðam men, næs se man for ðam reste-dæge;
b.MAR.2.28	Witodlice drihten is mannes sunu eac swylce reste-dæges.
b.MAR.2.3	And hi comon anne laman to him berende, ðone feower men bæron.
b.MAR.2.4	And ða hi ne mihton hine in-bringan for ðære mænigeo, hi openodon ðone hrof, ðar se Hælend wæs; and … hi ða in-asendon ðæt bed, ðe se lama on-læg.
b.MAR.2.5	Soþlice ða se Hælend geseah heora geleafan, he cwæþ to ðam laman, Sunu, ðe synt ðine synna forgifene.
b.MAR.2.6	Ðar wæron sume of ðam bocerum sittende, and on heora heortan þencende,
b.MAR.2.7	Hwi spycþ ðes ðus? He dysegaþ; hwa mæg synna forgyfan, buton God ana?
b.MAR.2.8	Ða se Hælend ðæt on his gaste oncneow, ðað hi swa betwux him þohton, he cweaþ to him, Hwi þence ge ðas þing on eowrum heortum?
b.MAR.2.9	Hwæðer is eðre to secgenne to ðam laman, Ðe synd ðine synna forgifene, hwæðer ðe cweðan, Aris, nim ðin bed, and ga?
b.MAR.3.1	And eft he eode on gesomnunge, and ðar wæs an man forscruncene hand hæbbende.
b.MAR.3.10	Soþlice manega he gehælde, …. swa ðæt hi æt-hrinon his. And swa fela swa untrumnessa,
b.MAR.3.11	And unclæne gastas hæfdon, ða hi hine gesawon, hi toforan him astrehton, and ðus cweðende, cypedon, Ðu eart Godes sunu.
b.MAR.3.12	And he him swyðe forbead, ðæt hi hine ne geswutelodon.
b.MAR.3.13	And on anne munt he ferde, and to him geclypode ða ðe he wolde; and hi to him comon.
b.MAR.3.14	And he dyde, ðæt hi twelfe mid him wæron, and he hi asende godspell to bodigenne.
b.MAR.3.15	And he him anweald sealde untrumnessa to hælanne, and deofol-seocnessa ut to adrifanne.
b.MAR.3.16	And he nemde Simon Petrum,
b.MAR.3.17	And Iacobum Zebedei and Iohannem, his broðor, and him naman onsette Boanerges, ðæt is, þunres bearn;
b.MAR.3.18	And Andream and Philippum, and Bartholomeum and Matheum, and Thomam and Iacobum Alphei, and Taddeum and Simonem Chananeum,
b.MAR.3.19	And Iudam Scarioth, se hine sealde.
b.MAR.3.2	And hi gymdon, hwæðer he on reste dagum gehælde, ðæt hi hine gewregdon.
b.MAR.3.20	And eft him to com swa micel menigu, ðæt hi næfdon hlaf to etanne.
b.MAR.3.21	And ða hi hine gehyrdon, hi ferdon ðæt hi hyne namon; and ðus cwædon, Soþliice he is on hat-heortnesse gewend.
b.MAR.3.22	And ða boceras ðe wendon fram Hierusalem, cwædon, Soþlice he hæfþ Beelzebub, and on deofla ealdre he deofolseocnessa ut-adrifþ.
b.MAR.3.23	And he hi togædere geclypode, and on bigspellum him to cwæþ, Hu mæg Satanas Satanan ut adrifan?
b.MAR.3.24	And gif his rice on him sylfum byþ todæled, hu mæg hit standan?
b.MAR.3.25	And gif dæt hus ofer hit sylfe ys todæled, hu mæg hit standan?
b.MAR.3.26	And gif Satanas winþ ongen hine sylfne, he biþ todæled, and he standan ne mæg, ac hæfþ ende.
b.MAR.3.27	Ne mæg man ðone strangan his æhta and his fatu bereafian, and on his hus gan, buton man ðone strangan ærest gebinde, and ðonne hys hus reafige.
b.MAR.3.28	Soþlice ic eow secge, ðæt ealle sinna synd manna bearnum forgyfene, and bysmerunga, ðam ðe hi bysmeriaþ.
b.MAR.3.29	Soþlice ic eow secge, se ðone Halgan Gast bysmeraþ, se næfþ on ecnysse forgyfenesse, ac biþ eces gyltes scyldig.
b.MAR.3.3	Ða cwæþ he to ðam men ðe forscruncene hand hæfde, Aris gemang him.
b.MAR.3.30	Forðam ðe hi cwædon, He hæfþ unclænne gast.
b.MAR.3.31	Ða com to him his modor and his gebrodðra, and ðar ute stodon, and to him sendon, and to him clypedon.
b.MAR.3.32	And mycel menigu ymb hine sæt; and to him cwædon, Her is ðin modor, and ðine gebroðra ute and secaþ ðe.
b.MAR.3.33	He ða him andswarode and cwæþ, Hwylc is min modor and mine gebroðru?
b.MAR.3.34	And he cwæþ, ða behealdende, ðe him abuton sæton, Her is min modor and mine gebroðru.
b.MAR.3.35	Soþlice, se ðe deþ Godes willan, se is min modor, and min broðor, and swustor.
b.MAR.3.4	Ða cwæþ he, Alyfþ reste-dagum wel to donne, hwæðer ðe yfele? sawla gehælan, hwæðer ðe forspillan? And hi su wodon.
b.MAR.3.5	And hi besceawigende mid yrre, ofer hyra heortan blindnesse ge-unret, cwæþ to ðam men, Aþene ðine hand. And he aþenede he, ða wearþ his hand gehæled sona.
b.MAR.3.6	Ða Pharisei mid Herodianiscum utgangende, þeahtedon ongen hine, hu hi hine fordon mihton.
b.MAR.3.7	And ða ferde se Hælend to ðære sæ mid his leorning-cnihtum; and mycel menigeo him fyligde fram Galilea and Iudea,
b.MAR.3.8	And Hierusalem, and fram Idumea and begeondan Iordane, and to him com mycel menegeo, ymbe Tirum and Sidone, gehyrende ða þing ðe he worhte.
b.MAR.3.9	And he cwæþ to his cnihtum, ðæt hi him on scipe þenodon, for ðære menigum, ðæt hi hine ne ofþrungon;
b.MAR.4.1	And eft he ongan hi æt ðære sæ læran; and him wæs mycel menegu to gegaderod, swa ðæt he on scip eode, and on ðære sæ wæs, and eall seo menegu ymbe ða sæ wæs, on lande.
b.MAR.4.10	And ða he ana wæs, hine axodon ðæt bigspell ða twelfe ðe mid him wæron.
b.MAR.4.11	And he sæde him, Eow is geseald to witanne Godes rices gerynu. Ðam ðe uite synd, ealle þing on bigspellum gewurðaþ.
b.MAR.4.12	Ðæt hi geseonde geseon, and na ne geseon, and gehyrende gehyron, and ne ongyton; ðe-læs hi hwænne syn gecyrede, and him sin hyra synna forgyfene.
b.MAR.4.13	Ða sæde he him, Ge nyton ðis bigspell and hu mage ge ealle bigspell witan?
b.MAR.4.14	Se ðe sæwþ, word he sæwþ.
b.MAR.4.15	Soþlice ða synd wið ðone weg, ðar ðæt word is gesawen; and ðonne hi hit gehyraþ, sona cymþ Satanas, and afyrþ ðæt word ðe on heora heortan asawen ys.
b.MAR.4.16	And ða synd gelice ðe synd ofer ða stan-scylian gesawen, sona ðænue hi ðæt word gehyraþ, and ðæt mid blisse onfoþ;
b.MAR.4.17	And hi nabbaþ wyrtruman on him, ac beoþ unsaðolfæste; and syððan upcymþ deofles costnung, and his ehtnys for ðam worde, ….
b.MAR.4.18	Hi synd on þornum gesawen ðæt synd; ða ðe þæt word gehyraþ,
b.MAR.4.19	And of yrmþe, and swicdome worold-welena, and oðra gewilnunga, ðæt word of-þrysmiaþ, and synd buton wæstme gewordene.
b.MAR.4.2	And he hi fela on bigspellum lærde. And him to cwæþ on hys lare,
b.MAR.4.20	And ða ðe gesawene synd ofer ðæt gode land, ða synda ðe ðæt word gehyraþ, and onfoþ, and wæstm bringaþ, sum þritig-fealdne, sum syxtig-fealdne, and sum hund-fealdne.
b.MAR.4.21	He sæde him, Cwyst ðu cymþ ðæt leoht-fæt, ðæt hit beo under bydeneaset, oððe under bedde? wite geare, ðæt hit sy ofer candel-stæf aset?
b.MAR.4.22	Soþlice nis nan þing behydd, ðe nesy geswutelod; ne nis digle geworden, ac ðæt hit openlice cume.
b.MAR.4.23	Gehyre, gif hwa earan hæbbe to gehyranne.
b.MAR.4.24	And he cwæþ to him, Warniaþ hwæt ge gehyron. And on ðam gemete ðe ge metaþ, eow biþ gemeten, and eow biþ ge-ict.
b.MAR.4.25	Ðam biþ geseald ðe hæfþ, and ðam ðe næfþ, eac ðæt he hæfþ, him biþ æt-broden.
b.MAR.4.26	And he cwæþ, Godes rice ys, swylce man wurpe god sæd on his land, and sawe,
b.MAR.4.27	And arise dæges and nihtes, and ðæt sæd growe, and wexe, ðonne he nat.
b.MAR.4.28	Soþlice sylf-willes seo eorþe wæstm beraþ, ærest gærs, syððan ear, syððan fulne hwæte on ðam eare.
b.MAR.4.29	And ðonne se wæstm hine forþbringþ, sona he sent his sicol, forðam ðæt rip æt is.
b.MAR.4.3	Gehyraþ. Ut eode se sædere his sæd to sawenne.
b.MAR.4.30	And eft he cwæþ, For hwam geanlicie we heofena rice? oððe hwylcum bigspelle wiðmete we hit?
b.MAR.4.31	Swa swa senepes sæd, ðonne hit biþ on eorþan gesawen, hit is ealra sæda læst ðe on eorþan synd;
b.MAR.4.32	And ðonne hyt asawen biþ, hit astihþ, and biþ ealra wyrta mæst; and hæfþ swa mycele bogas, ðæt heofenes fugelas eardian magon under his sceade.
b.MAR.4.33	And manegum swylcum bigspellum he spræc to him, ðæt hi mihton gehyran;
b.MAR.4.34	Ne spæc he na butan bigspelle. Eall he his leorning-cnihtum asundron rehte.
b.MAR.4.35	And sæde him, ðonne æfen biþ, Uton faran agen.
b.MAR.4.36	And ða menigu forlætende, hi onfengon hine, swa he on scipe wæs; and oðre scipu wæron mid him.
b.MAR.4.37	And ða wæs mycel yst windes geworden, and yþa he awearp on ðæt scyp, ðæt hit gefylled wæs.
b.MAR.4.38	And he wæs on scipe, ofer bolster slapende. And hi awehton hine, and cwædon, Ne belimpþ to ðe, ðæt we forweorðaþ?
b.MAR.4.39	And he aras, and ðam winde bebead, and cwæþ to ðære sæ, Suwa, and gestil. And se wind geswac ða, and wearþ mycel smyltnes.
b.MAR.4.4	  And ða he sew, sum feoll wið ðone weg, and fugelas comon, and hit fræton.
b.MAR.4.40	And he sæde him, Hwi synd ge forhte? Gyt ge babbaþ geleafan?
b.MAR.4.41	And hi micclum ege him ondredon, and cwædon ælc to oðrum, Hwæt wenst ðu, hwæt is ðes? ðæt him windas and sæ hyrsumiaþ.
b.MAR.4.5	Sum feoll ofer stan-scyligean, ðar hit næfde mycele eorþan; and sona upeode, forðam ðe hit næfde eorþan þiccnesse.
b.MAR.4.6	Ða hit up-eode, seo sunne hit forswælde, and hit forscranc, forðam hit wyrtruman næfde.
b.MAR.4.7	And sum feoll on þornas, ða stigon ða þornas, and forþrysmodon ðæt, and hit wæstm ne bær.
b.MAR.4.8	And sum feoll on god land, and hit sealde, uppstigende, and wexende, wæstm; and an brohte þritig-fealdne, sum syxtigfealdne, sum hund-fealdne.
b.MAR.4.9	And he cwæþ, Gehyre, se ðe earan hæbbe to gehyranne.
b.MAR.5.1	Ða comon hi ofer ðære sæs muþan on ðæt rice Hierasenorum.
b.MAR.5.10	And he hine swyðe bæd, ðæt he hine of ðam rice ne nydde.
b.MAR.5.11	Ðar wæs embe ðone munt mycel swyna heord læswigende.
b.MAR.5.12	And ða unclænan gastas hyne bædon, and cwædon, Send us on ðas swyn, ðæt we on hi gegan.
b.MAR.5.13	And ða lyfde se Hælend sona. And ða eodon ða unclænan gastas on ða swyn, and on myclum hryre seo heord wearþ on sæ bescofen, twa þusendo, and wurdon adruncene on ðære sæ.
b.MAR.5.14	Soþlice ða ðe hi heoldon, flugon, and cyðdon on ðære ceastre, and on lande; and hi ut-eodon, ðæt hi gesawon hwæt ðar gedon wære.
b.MAR.5.15	And hi comon to ðam Hælende, and hi gesawon ðone ðe mid deofle gedreht wæs, gescrydne sittan, and hales modes; and hi him ondredon.
b.MAR.5.16	And hi rehton him, ða ðe hit gesawon, hu hit gedon wæs be ðam ðe deofol-seocnesse hæfde, and be ðam swynum.
b.MAR.5.17	And hi bædon, ðæt he of hyra gemærum fore.
b.MAR.5.18	Ða he on scip edoe, hine ongan biddan, se ðe ær mid deofle gedreht wæs, ðæt he mid him wære.
b.MAR.5.19	Him ða se Hælend ne getiðode, ac he sæde him, Ga to ðinum huse to ðinum hiwum, and cyþ him, hu mycel Drihten gedyde, and he gemiltsode ðe.
b.MAR.5.2	And hym of scipe gangendum, him sona agen arn an aman of dam byrgenum on unclænum gaste.
b.MAR.5.20	And he ða ferde, and ongan bodigean on Decapolim, hu fela se Hælend him dyde; and hig ealle ðæs wundredon.
b.MAR.5.21	And ða se Hælend eft on scype ferde ofer ðone muþan, him com to mycel menigu, and wæs ymbe ða sæ.
b.MAR.5.22	And ða com sum of heah-gesamnungum, Iairus hatte, and ða he hyne geseah, he astrehte hine to his fotum,
b.MAR.5.23	And hine swyðe bæd, and he cwæþ, Min dohtor is on ytemestum sðe; cum, and sete ðine hand ofer hi, ðæt heo hal sy, and lybbe.
b.MAR.5.24	Ða ferde he mid him, and him fyligde mycel menigeo, and þrungon hine.
b.MAR.5.25	And ða ðæt wif ðe on blodes ryne twelf winter wæs,
b.MAR.5.26	And fram manegum læcum fela þinga þolode, and dælde eall ðæt heo ahte, and hit naht ne fremode, ac wæs ðe wyrse.
b.MAR.5.27	Ða heo be ðam Hælende gehyrde, eho com wið-æftan ða menigu, and his reaf æt-hran.
b.MAR.5.28	Soþlice heo cwæþ, Gif ic furðon his reafes æt-hrin, ic beo hal.
b.MAR.5.29	And ða sona wearþ hyre blodes ryne adruwod, and heo on hire gefredde ðæt heo of ðam wite gehæled wæs.
b.MAR.5.3	Se hæfde on byrgenum scræf, and hine nan man mid racenteagum ne mihte gebindan.
b.MAR.5.30	And ða se Hælend oncneow on him silfum ðæt him mægen of eode, he cwæþ, bewend to ðære menigu, Hwa æt-hran mines reafes?
b.MAR.5.31	Ða cwædon his leorning-cnihtas, Ðu gesyhst ðas menigu ðe þringende, and ðu cwyst, Hwa æt-hran me?
b.MAR.5.32	And ða beseah hine, ðæt he gesawe ðæne ðe ðæt dyde.
b.MAR.5.33	Ðat wif ða ondrædende and forhtigende, … com, and astrehte hi beforan him, and sæde him eall ðæt riht.
b.MAR.5.34	Ða cwæþ se Hælend, Dohtor, ðin geleafa ðe hale gedyde; ga ðe on sibbe, and beo of ðisum hal.
b.MAR.5.35	Him ða gyt sprecendum, hi comon fram ðam heah-gesamnungum, and cwædon, Ðin dohtor is dead; hwi drecst ðu leng ðone lareow?
b.MAR.5.36	Ða he gehyrde ðæt word, ða cwæþ se Hælend, Ne ondræd ðu ðe, gelyf for an.
b.MAR.5.37	  And he ne let him ænig ne fyligean, buton Petrum, and Iacobum, and Iohannem, Iacobes broðor.
b.MAR.5.38	And hi comon on ðæs heah-ealdres hus. And he geseah mycel gehyd, wepende and geomriende.
b.MAR.5.39	And ða he in-eode, he cwæþ, Hwi synd ge gedrefede, and wepaþ? Nis ðis mæden na dead, ac heo slæpþ.
b.MAR.5.4	Forðam he oft mid fot-copsum and racenteagum gebunden, toslat ða raceteaga, and ða fot-copsas tobræc, and hine nan man gewyldan ne mihte.
b.MAR.5.40	Ða tældon hi hine. He ða, eallum ut-adrifenum, nam ðæs mædenes [fæder and] moder, and ða ðe mid him wæron, and inn-eodon suwiende, ðar ðæt mæden wæs.
b.MAR.5.41	And hire hand nam, and cwæþ, Thalimtha, cumi, ðæt is on ure geþeode gereht, Mæden, ðe ic secge, aris.
b.MAR.5.42	And heo sona aras, and eode; soþlice heo wæs twelf wintre. And ealle hi wundredon mycelre wundrunge.
b.MAR.5.43	And he him þearle behead, ðæt hi hyt nanum men ne sædon. And he het hire etan syllan.
b.MAR.5.5	And symle, dæges and nihtes, he wæs on byrgenum and on muntum, hrymende, and hine sylfne mid stanum ceorfende.
b.MAR.5.6	Soþlice ða he ðone Hæland feorran geseah, he arn, and hine gebæd.
b.MAR.5.7	And mycelre stemne hrymende, and ðus cwæþ, Eala mæra Hælend, Godes sunu, hwæt is me and ðe? Ic halsige ðe þurh God, ðæt ðu me ne þreage.
b.MAR.5.8	Ða cwæþ se Hælend, Eala unclæna gast, ga of ðysum men.
b.MAR.5.9	Ða ahsode he hyne, Hwæt is ðin nama? Ða cwæþ he, Min nama is legio; forðam we manega synd.
b.MAR.6.1	And ða he ðanum eode, he ferde on his eðel; and him folgodon his leorning-cnihtas.
b.MAR.6.10	And he cwæþ to him, Swa hwyle hus swa ge in-gaþ, wunigaþ ðar, oððæt ge ut-gan.
b.MAR.6.11	And swa hwylce swa eow ne gehyraþ, ðonne ge ðanon ut-gaþ asceacaþ ðæt dust of eowrum fortum, him on gewitnesse.
b.MAR.6.12	And ut-gangende, hi bodedon, ðæt hi dæd-bote dydon.
b.MAR.6.13	And hi manega deofol-seocnessa utadrifon, and manega untrume mid ele smyredon, and gehældon.
b.MAR.6.14	And ða gehyrde Herodes se cyng, ðæt soþlice his nama wæs swutol geworden, and he cwæþ, Witodlice Iohannes se Fulluhtere of deaþe aras, and on him synd forðam mægenu geworht.
b.MAR.6.15	Sume cwædon, He is Elias; sume cwædon, He is witega, swylce an of ðam witegum.
b.MAR.6.16	Ða Herodes ðæt gehyrde, he cwæþ, Se Iohannes, ðe ic beheafdode, se aras of deaþe.
b.MAR.6.17	Soþlice Herodes sende, and het Iohannem, gebindan on cwerterne, for ðære Herodiadiscan, his broðor lafe, Philippus; forðam ðe he nam hi.
b.MAR.6.18	Ða sæde Iohannes Herode, Nys ðe alyfed, to hæbbenne ðines broðer wif.
b.MAR.6.19	Ða syrwde Herodias ymbe hine, and wolde hyne ofslean, and heo ne mihte.
b.MAR.6.2	And gewordenum reste-dæge, he ongan on gesamnunge læran. And manege gehyrdon and wundredon on his lare, and cwædon, Hwanon synd ðyssum ealle ðas þing? And hwæt is se wisdom ðe him geseald is, and swylce mihta ðe þurh his handa gewordene synd?
b.MAR.6.20	Soðlice Herodes ondred Iohannem, and wiste ðæt he wæs rihtwis and halig, and he heold hine on cwerterne. And he gehyrde ðæt he fela wundra worhte, and he lufelice him hyrde.
b.MAR.6.21	Ða se dæg com Herodes gebyrdtide, he gegearwode mycele feorme his ealdormannum, and ðam fyrmestum on Galilea.
b.MAR.6.22	And ða ða ðæra Herodiadiscan dohtor inn-eode, and trumbode, hit licode Herode, and eallum ðam ðe him mid sæton, se cing cwæþ ða to ðam mædene, Bide me swa hwæt swa ðu wylle, and ic ðe sylle.  
b.MAR.6.23	And he swor hire, Soþes ic ðe sylle, swa hwæt swa ðu me bitst, ðeah ðu wylle healf min rice.
b.MAR.6.24	Ða heo ut-eode, heo cwæþ to hyre meder, Hwæs bidde ic? Ða cwæþ heo, Iohannes heafod ðæs Fulluhteres.
b.MAR.6.25	Sona ða heo mid ofeste in to ðam cyninge eode, heo bæd, and ðus cwæþ, Ic wylle ðæt ðu me hrædlice on anum disce sylle Iohannes heafod.
b.MAR.6.26	  Ða wearþ se cyning ge-unret forðam aþe, and forðam ðe him mid sæton nolde ðeah hi ge-unretan;
b.MAR.6.27	Ac sende ænne cwellere, and bebead ðæt man his heafod on anum disce brohte. And he hine ða on cwerterne beheafdode,
b.MAR.6.28	And his heafod on disce brohte, and hit sealde ðam mædene, and ðæt mæden hit sealde hire meder.
b.MAR.6.29	Ða his cnihtas ðæt gehyrdon, hi comon, and his lic namon, and hine on byrgene ledon.
b.MAR.6.3	Hu nys [ðys] se smiþ, Marian sunu, Iacobes broðor and Isoepes and Iude and Simonis? hu ne synd his swustra her mid us? And ða wurdon hi gedrefede.
b.MAR.6.30	Soþlice ða ða apostolas togædere comon, hi cyddon ðam Hælende eall, ðæt hi dydon, and hi lærdon.
b.MAR.6.31	And he sæde him, Cumaþ and uton gan on-sundron on weste stowe; and us hwon restan. Soþlice manega wæron ðe comon, and agen-hwyrfdon, and fyrst næfdon ðæt hi æton.
b.MAR.6.32	And on scryp stigende, hi foron onsundron on weste stowe.
b.MAR.6.33	And gesawon hi farende, and hi gecneowon manega, and gangende of ðam burgum, ðyder urnon, and him beforan comon.
b.MAR.6.34	And ða se Hælend ðanon eode he geseah mycele menegu, and he gemiltsode him, forðam ðe hi wæron swa swa scep ðe nanne hyrde nabbaþ. And he ongan hi fela læran.
b.MAR.6.35	And ða hit mycel ylding wæs, his leorning-cnihtas him to comon, and cwædon, Deos stow is weste, and tima is forþ-agan;
b.MAR.6.36	Forlæt ðas manegu, ðæt hi faron on gehende tunas, and him mete bicgan ðæt hi eton.
b.MAR.6.37	Ða cwæþ he, Sylle ge him etan. Ða cwædon hi, Uton gan and mid twam hundred penegum hlafas biegan, and we him etan syllaþ.
b.MAR.6.38	Ða cwæþ he, Hu fela hlafa hæbba ge? Gaþ and lociaþ. And ða hi wiston, hi cwædon, Fif hlafas, and twegen fixas.
b.MAR.6.39	And ða bebead se Hælend, ðæt ðæt fole sæte ofer ðæt grene hig.
b.MAR.6.4	Ða cwæþ se Hælend, Soþlice nis nan witega buton wurþscipe, buton on his eðele, and on his mægþe, and on his huse.
b.MAR.6.40	And hi ða sæton, hundredum, and fiftigum.
b.MAR.6.41	And fif hlafum, and twam fixum onfangenum, he on heofon locode, and hi bletsode, and ða hlafas bræc, and sealde his leorning-cnihtum, ðæt hi toforan him asetton. And twegen fixas him eallon dælde;
b.MAR.6.42	And hi æton ða ealle, and gefyllede wurdon.
b.MAR.6.43	And hi namon ðara hlafa, and fixa lafa, twelf wilian fulle.
b.MAR.6.44	Soþlice fif þusend manna, ðara etendra wæron.
b.MAR.6.45	Ða sona he nydde his leorning-cnihtas on scyp stigan, ðæt hig him beforan foron ofer ðæne muþan to Bethsaida, oð he ðæt folc forlete.
b.MAR.6.46	And ða he hi forlet, he ferde on ðone munt, and hine ana ðar gehæd.
b.MAR.6.47	And ða æfen wæs, ðæt scyp wæs on middre sæ, and he ana wæs on lande;
b.MAR.6.48	And he geseah hi on rewette swincende; him wæs wiðer-weard wind. And on niht embe ða feorþan wæccan, he com to him ofer ða sæ gangende, and wolde hi forbugan.
b.MAR.6.49	Ða hi hine gesawon ofer ða sæ gangende, hi wendon ðæt hit unfæle gast wære, and hi clypedon;
b.MAR.6.5	And he ne mihte ðar ænig mægen wyrcan, buton feawa untrunie, on-asettum his handum, he gehælde.
b.MAR.6.50	Hi ealle hine gesawon, and wurdon gedrefede. And sona he spræc to him, and cwæþ, Gelyfaþ, ic hit eom; ne þurfon ge eow ondrædan.
b.MAR.6.51	And he on scryp to him eode, and se wind geswac. And hi ðæs ðe ma betwux him wundredon;
b.MAR.6.52	Ne ongeton hi be ðam hlafum; soþlice heora heorte wæs ablend.
b.MAR.6.53	And ða hi ofer-segledon, hi comon to Genesaret, and ðar wicedon.
b.MAR.6.54	And ða hi of scipe eodon, sona hi hine gecneowon.
b.MAR.6.55	And eall ðæt rice befarende, hi on sæccingum bæron ða untruman, ðar hi hine gehyrdon.
b.MAR.6.56	And swa hwar swa he on wic oððe on tunas eode, on stræton hi ða untruman ledon, and hine bædon, ðæt hi huru his refes fnæd æt-hrinon; and swa fela swa hine æt-hrinon, hi wurdon hale.
b.MAR.6.6	And he wundrode for heora ungeleafan, He ða lærende ða castel beferde.
b.MAR.6.7	And him twelfe to geclypode, and agan hi sendan twam and twam; and him anweald sealde unclænra gasta,
b.MAR.6.8	And him bebead, ðæt hi naht on wege ne namon, buton gyrde ane, ne codd, ne hlaf, ne feoh on heora gyrdlum,
b.MAR.6.9	Ac gesceode mid calcum, and ðæt hi mid twam tunecum gescrydde næron.
b.MAR.7.1	Ða comon to him Pharisei and sume boceras cumende fram Hierusalem.
b.MAR.7.10	Moyses cwæþ, Wurþa ðinne fæder and ðine modor; and se ðe wyrigþ his fæder and his modor, swelte se deaþe.
b.MAR.7.11	Soþlice ge cweðaþ, Gif hwa segþ his fæder and meder, Corban, ðæt is on ure geþeode, Gyfu gif hwylc is of me, ðe fremaþ;
b.MAR.7.12	And ofer ðæt ge ne lætaþ hine ænig þing don his fæder oððe meder,
b.MAR.7.13	Toslitende Godes bebod for eower stuntan lage, ðe ge gesetton; and manega oðre þing ðyssum gelice ge doþ.
b.MAR.7.14	And eft ða manegu he him to clypode, and cwæþ, Gehyraþ me ealle, and ongytaþ.
b.MAR.7.15	Nys nan þing of ðam men on hine gangende, ðæt hine besmitan mæge; ac ða þing ðe of ðam men forþ-gaþ, ða hine besmitaþ.
b.MAR.7.16	Gif hwa earan hæbbe, gehlyste me.
b.MAR.7.17	And ða se Hælend fram ðære menegu eode, his leorning-cnihtas hine an bigspel acsodon.
b.MAR.7.18	Ða cwæþ he, And synd ge ðus ungleawe? Ne ongyte ge, ðæt eall ðæt utan cymþ on ðone man gangende, ne mæg hine besmitan?
b.MAR.7.19	Forðam hit ne gæþ on his heortan, ac on his innoþ, and on forþ-gang gewiteþ, ealle mettas clænsigende.
b.MAR.7.2	And ða hi gesawon sume of his leorning-cnihtum besmitenum handum, ðæt is, unþwogenum handum, etan, hi tældon hi and cwædon,
b.MAR.7.20	Ða sæde he him, Ðæt ða þing ðe of ðam men gaþ, ða hine besmitaþ.
b.MAR.7.21	Innan, of manna heortan yfele geþancas cumaþ, unriht-hæmedu, and forligeru, manslihtas,
b.MAR.7.22	[Stala,] gitsung, man, facnu, sceamleast, yfel gesihþ, dysinessa, ofer-modignessa, stuntscipe.
b.MAR.7.23	and ealle ðas yfelu of ðam innoðe cumaþ, and ðone man besmitaþ.
b.MAR.7.24	Ða ferde he ðanon on ða endas Tyri and Sidonis. And he in-agan on ðæt hus, he nolde ðæt hit ænig wiste; and he ne mihte hit bemiþan.
b.MAR.7.25	Sona ða an wif, be him gehyrde, ðære dohtor hæfde unclænne gast, heo in-eode, and to his fotum hi astrehte.
b.MAR.7.26	Soþlice ðæt wif wæs hæðen, Sirofenisces cynnes. And bæd hine, ðæt he ðone deofol of hyre dehter adrife.
b.MAR.7.27	Ða sæde he hire, Læt ærest ða bearn beon gefylled; nis na god ðæt man nime ðara bearna hlaf, and hundum werpe.
b.MAR.7.28	Ða andswarode heo, and cwæþ, Drihten, ðæt is soþ; witodlice ða hwelpas etaþ under ðære mysan, of ðara cilda cruman.
b.MAR.7.29	Ða sæde he hyre, For ðære spræce ga, nu se deofol of ðinre dehter gewit.
b.MAR.7.3	Pharisei and ealle Iudeas ne etaþ, buton hi hyra handa gelomlice þwean, healdende hira yldrena gesetnessa.
b.MAR.7.30	And ða heo on hyre hus eode, heo gemette ðæt mæden on hire bedde licgende, and ðone deofol ut-gan.
b.MAR.7.31	And eft he eode of Tyra gemærum, and com þurh Sidonem to ðære Galileiscan sæ, betwux middle endas Decapoleos.
b.MAR.7.32	And hi læddon him ænne deafne and dumbne, and hine bædon, dæt he his hand him on asette.
b.MAR.7.33	Ða nam he hine onsundran of ðære menigu, and his fingras on his earan dyde; and spætende his tungan onhran.
b.MAR.7.34	And on ðone heofon behealdende, geomrode, and cwæþ, Effeta, ðæt is on ure gþeode, Sy ðu ontyned,
b.MAR.7.35	And sona wurdon his earan geopenode, and his tungan bend wearþ unslyped, and he rihte spræc.
b.MAR.7.36	And he bead him, ðæt hi hit nanum men ne sædon; soþlice swa he him swiðor bebead, swa hi swiðor bodedon,
b.MAR.7.37	And ðæs ðe ma wundredon, and cwædon, Ealle þing he wel dyde, and he dyde ðæt deafe gehyrdon, and dumbe spræcon.
b.MAR.7.4	And on stræte, hi ne etaþ, buton hi geþwegene beon; and manega oðre synd, ðe him gesette synd, ðæt is calicea fyrmþa, and ceaca, ar-fata, and mæstlinga.
b.MAR.7.5	And ða acsodon hine Pharisei and ða boceras, Hwi ne gaþ ðine leorning-cnihtas æfter ure yldrena gesetnysse, ac besmitenum handum hyra hlaf þicgaþ?
b.MAR.7.6	Ða andswarode he him, Wel witegode Isaias be eow, licceterum, swa hit awriten is, Ðis folc me mid welerum weorþaþ, soþlice hyra heorte is feor fram me;
b.MAR.7.7	On idel hi me weorþiaþ, and manna lara and behodu læraþ.
b.MAR.7.8	Soþlice ge forlætaþ Godes bebod, and healdaþ manna laga, þweala ceaca, and calica; and manega oðre ðyllice þing ge doþ.
b.MAR.7.9	Ða sæde he him, Wel ge on idel dydon Godes bebod, ðæt ge eower laga healdon.
b.MAR.8.1	Eft on ðam dagum, him wæs mid micel menigu, and næfdon hwæt hi æton, ða cwæþ he, to somne geclypedum his leorning-cnihtum,
b.MAR.8.10	And sona he on scyp, mid his leorning-cnihtum, astah, and com on ða dælas Dalmanuþa.
b.MAR.8.11	And ða ferdon ða Pharisei, and ongunnon mid him smeagean, and tacen of heofone sohton, and his fandedon.
b.MAR.8.12	Ða cwæþ he, geomriende on his gaste, Hwi secþ ðeos cneoris tacen? Soþlice ic eow secge, ne biþ ðisse cneorisse tacen geseald.
b.MAR.8.13	And hi ða forlætende, eft on scyp astah, and ferde ofer ðone muþan.
b.MAR.8.14	And hi ofergeton ðæt hi hlafas ne namon, and hi næfdon on scype mid him buton ænne hlaf.
b.MAR.8.15	And he him bead, and cwæþ, Lociaþ, and warniaþ fram Pharisea, and Herodes hæfe.
b.MAR.8.16	Ða þohton, hi betwux him, and cwædon, Næbbe we nane hlafas.
b.MAR.8.17	Ða se Hælend ðæt wiste, he cwæþ, Hwæt þence ge, forðam ge hlafas nabbaþ? Gyt ge ne oncnawaþ, ne ne ongytaþ; gyt ge habbaþ eowre heortan geblende.
b.MAR.8.18	Eagan ge habbaþ, and ne geseoþ, and earan, and ne gehyraþ; ne ge ne þencaþ,
b.MAR.8.19	Hwænne ic bræc fif hlafas and twegen fixas, and hu fela wyligena ge namon fulle? Hi cwædon ða, Twelfe.
b.MAR.8.2	Ie gemiltsige ðysse menegu, forðam hi þry dagas me ge-anbidiaþ, and nabbaþ hwæt hi eton;
b.MAR.8.20	And hwænne seofon hlafas feower þusendum, and hu fela wyligena brytsena ge namon fulle? Hi sædon, Seofon.
b.MAR.8.21	Ða sæde he him, Hwi ne ongyte ge gyt?
b.MAR.8.22	And hi comon ða to Bethzaida, and hi brohton him ða ænne blindne, and hine bædon, ðæt he hine æt-hrine.
b.MAR.8.23	And ða æt-hran he ðæs blindan hand, and lædde hine butan ða wic, and spætte on his eagan, and his hand onasette, and hine axode, hwæðer he aht gesawe.
b.MAR.8.24	Ða cwaað he ða, ða he hyne beseah, Ic geseo men swylce treow gangende.
b.MAR.8.25	Eft he asette his handa ofer his eagan, and he geseah ða, and wearþ geedniwod, swa ðæt he beorhtlice eall geseah.
b.MAR.8.26	Ða sende he hyne to his huse, and cwæþ, Ga to ðinum huse; and ðeah ðu on tun ga, nænegum ðu hit ne sege.
b.MAR.8.27	Ða eode he and his leorning-cnihtas on ðæt castel Cesareæ Philippi. And he on wege his leorning-cnihtas ahsode, Hwæt secgaþ men ðæt ic sy?
b.MAR.8.28	Ða andswarodon hi, Sume, Iohannem ðone Fulluhtere; sume, Heliam; sume, sumne of ðam witegum.
b.MAR.8.29	Ða cwæþ he, Hwæt secge ge ðæt ic sy? Ða andswarode Petrus him, and cwæþ, Ðu eart Crist.
b.MAR.8.3	Gif ic hi fæstende to hyra husum læte, be wege hi geteorigeaþ; sume hi comon feorran.
b.MAR.8.30	And ða bead he him, ðæt hi nænegum be him ne sædon.
b.MAR.8.31	Ða ongan he hi læran, ðat mannes sunu gebyreþ fela þinga þolian, and beon aworpen fram ealdormannum, and heahsacerdum, and bocerum, and beon ofslegen, and æfter þrim dagum arisan.
b.MAR.8.32	And spræc ða openlice. And ða nam Petrus hine, and ongan hine þreagean.
b.MAR.8.33	Ða bewende he hine, and cidde Petre, and cwæþ, Ga onbæc, Satanas; forðam ðu nast ða þing ðe synd Godes, ac ða þing ðe synd manna.
b.MAR.8.34	Ða cwæþ he, togædere geclypedre menegu, mid his leorning-cnihtum, Gif hwa wyle me fyligean, wiðsace hine sylfne, and nime his cwylminge, and folgige me.
b.MAR.8.35	Se ðe wyle his sawle hale gedon, se hi forspilþ; se ðe forspilþ his sawle for me and for ðam godspelle se hig gehælþ.
b.MAR.8.36	Hwæt fremaþ men, ðeah he eallne middan-eard gestryne, and do his sawle forwyrd?
b.MAR.8.37	Oððe hwylc gewryxl sylþ se man for his sawle?
b.MAR.8.38	Soþlice se ðe me forsyhþ, and mine word on ðisre unriht-hæmedan and synfulran cneorisse, ðone mannes sunu forsyhþ, ðonne he cymþ on his fæder wuldre, mid halgum englum.
b.MAR.8.4	And ða andswarodon him his leorning-cnihtas, Hwanon mæg ænig man ðas mid hlafum on ðisum westene gefyllan?
b.MAR.8.5	Ða axode he hi, Hu fela hlafa hæbbe ge? He cwædon, Seofon.
b.MAR.8.6	Ða het he sittan ða menegu ofer ða eorþan. And nam ða seofon hlafas, and Gode þancode, and hi bræc, and sealde his leorning-cnihtum, ðæt hi toforan him asetton. And he swa dydon.
b.MAR.8.7	And hi næfdon buton feawa fixa; and he ða bletsode, and het beforan him settan.
b.MAR.8.8	And hi æton, and wurdon gefyllede; and hi namon ðæt of ðam brytsenum belaf, seofon wilian fulle.
b.MAR.8.9	Soþlice ða ðe ðar æton, wæron fif þusend; and he hi ða forlet.
b.MAR.9.1	Ða sæde he him, Soþlice ic secge eow, ðæt sume synd her wuniende, ðe deaþ ne onbyrigeaþ, ær hi geseon Godes rice on mægne cuman.
b.MAR.9.10	Hi ða ðæt word geheoldon betwux him, and smeadon hwæt ðæt wære, ðonne he of deaþe arise.
b.MAR.9.11	And hi hine ahsodon ða, Hwæt secgaþ Pharisei and ða boceras, ðæt gebyraþ ærest Helias cume?
b.MAR.9.12	Ða sæde he him andswariende, Helias ealle þing ge-edniwaþ, ðonne he cymþ; swa be mannes suna awriten is, ðæt he fela þolige, and si oferhogod.
b.MAR.9.13	Ac ic secge eow, ðæt Helias com, and hi dydon him swa hwæt swa hi woldon, swa be him awriten is.
b.MAR.9.14	And ða he com to his leorning-cnihtum, he geseah mycele menegu abuton hi, and boceras mid him sprecende.
b.MAR.9.15	And sona eall foc ðæne Hælend geseonde, wearþ afæred, and forht; and hine gretende, him to urnon.
b.MAR.9.16	Ða ahsode he hi, Hwæt smeage ge betweox eow?
b.MAR.9.17	Him andswarode an of ðære menigu, Lareow, ic brohte minne sunu dumbne gast hæbbende;
b.MAR.9.18	Se swa hwær swa he hine gelæcþ, forgnit hine, and toþum gristbitaþ, and forscrincþ. And ic sæde ðinum leorning-cnihtum, ðæt hi hine ut-adrifon, and hi ne mihton.
b.MAR.9.19	Ða andswarode he him Eala! ungeleaffulle cneorys, swa lange swa ic mid eow beo swa lange ic eow þolige? Bringaþ hine to me.
b.MAR.9.2	Ða æfter syx dagum nam se Hælend Petrum, and Iacobum, and Iohannem, and lædde hi sylfe on sundron on sumne heahne munt; and wearþ beforan him ofer-hiwod.
b.MAR.9.20	Ða brohton hi hine. And ða he hine geseah, sona se gast hine gedrefde; and on eorþan forgnyden, fæmende he tearflode.
b.MAR.9.21	And ða ahsode he hys fæder, Hu lang tid is, syððan him ðis gebyrede? Ða cwæþ he, Of cildhade;
b.MAR.9.22	He hine gelomlice on fyr and on wæter sende, ðæt he hine forspilde; ac gif ðu hwæt miht, gefylst us, ure gemiltsod.
b.MAR.9.23	Ða cwæþ se Hælend, Gyf ðu gelyfan miht, ealle þing synd gelyfedum mihtlice.
b.MAR.9.24	Ða sona hyrmde ðæs cildes fæder and wepende cwæþ, Drihten, ic gelyfe; gefylst minre ungeleaffulnysse.
b.MAR.9.25	And ða se Hælend geseah ða toyrnendan menegu, he bebead ðam unclænan gaste, ðus cweðende, Eala deafa and dumba gast, ic beode ðe, ga of him, and ne ga ðu leng on hine.
b.MAR.9.26	He ða hrymende, and hine swyðe slitende, eode of him; and he wæs swylce he dead wære, swa ðæt manega cwædon, soþlice he is dead.
b.MAR.9.27	Ða nam se Hælend his hand, and hine up-ahof; and he aras ða.
b.MAR.9.28	And ða he into ðam huse code, his leorning-cnihtas hine digollice ahsodon, Hwi ne mihton we hine ut-adrifan?
b.MAR.9.29	Ða sæde he, Ðis cyn ne mæg of nanum men ut-gan, buton þurh gebedu and on fæstene.
b.MAR.9.3	And his reaf wurdon glitiniende swa hwite swa snaw, swa nan fullere ofer eorþan ne mæg swa hwite gedon.
b.MAR.9.30	Ða hi ðanon ferdon, hig forbugon Galileam; he nolde ðæt hit ænig man wiste.
b.MAR.9.31	Soplice he lærde his leorning-cnihtas, and sæde, Soþlice mannes sunu biþ geseald on synfulra handa, ðæt hi hine ofslean, and ofslagen, ðam þriddan dæge he arist.
b.MAR.9.32	Ða nyston hi ðæt word, and hi adredon hine ahsiende.
b.MAR.9.33	Ða comon hi to Capharnaum. And ða hi æt ham wæron, he ahsode hi Hwæt smeade ge be wege?
b.MAR.9.34	And hi suwodon; witodlice hi on wege smeadon, hwylc hyra yldost wære.
b.MAR.9.35	Ða he sæt he clypode hi twelfe, and sæde him, Gif eower hwylc wyle beon fyrmest, beo se eaðmodost, and eower ealra þen.
b.MAR.9.36	Ða nam he anne cnapan, and gesette on hyra middele; ða he hine beclypte, he sæde him,
b.MAR.9.37	Swa hwylc swa anne of dus geradum cnapum on minum naman onfehþ, se onfehþ me; and se ðe me onfehþ, he ne onfehþ me, ac ðone ðe me sende.
b.MAR.9.38	Ða andswarode Iohannes, and cwæþ, Lareow, sumne we gesawon on ðinum naman deofol-seocnessa ut-adrifende, se ne fyligþ us, and we him forbudon.
b.MAR.9.39	Ða cwæþ he, Ne forbeode ge him; nis nan ðe on minum naman mægen wyrce, and mæge raðe be me yfele sprecan.
b.MAR.9.4	Ða ætywde him Helias mid Moyse, and to him spræcon.
b.MAR.9.40	Se ðe nis agen eow, se is for eow.
b.MAR.9.41	Soþlice se ðe sylþ drinc eow calic fulne wæteres on minum naman, forðam ge Cristes synd, ic eow soþ secge, ne forlyst he his mede.
b.MAR.9.42	And swa hwa swa gedrefþ ænne of ðyssum lytlingum on me gelyfendum, betere him wære ðæt an cweorn-stan wære to his sweoran gecnyt, and wære on sæ beworpen.
b.MAR.9.43	And gif ðin hand ðe swicaþ, ceorf hi of; betere ðe is ðæt ðu wanhal to life ga, ðonne ðu twa handa hæbbe and fare on helle, and on unacwencedlic fyr,
b.MAR.9.44	Ðar hyra wyrm ne swylt, and fyr ne biþ acwenced.
b.MAR.9.45	And gif ðin fot swicaþ ðe, ceorf hine of; betere ðe is ðæt ðu healt ga on ece lif, ðonne ðu hæbbe twegen fet and si aworpen on helle, unacwencedlices fyres,
b.MAR.9.46	Ðar hyra wyrm ne swylt, ne fyr ne biþ adwæsced.
b.MAR.9.47	Gif ðin eage ðe swicaþ, weorp hit ut; betere ðe is mid anum eagan gan on Godes rice, ðonne twa eagan hæbbende sy aworpen on helle fyr,
b.MAR.9.48	Ðar hyra wyrm ne swylt, ne fyr ne biþ acwenced.
b.MAR.9.49	Soþlice æle man biþ mid fyre gesylt, and ælc offrung biþ mid sealte gesylt.
b.MAR.9.5	Ða andswarode Petrus him and cwæþ. Lareow, god is ðæt we her beon; and uton wyrcan her þreo eardung-stowa, ðe ane, and Moyse ane, and Helie ane.
b.MAR.9.50	God is sealt; gif ðæt sealt unsealt biþ, on ðam ðe ge hit syltaþ? Habbaþ sealt on eow, and habbaþ sibbe betwux eow.
b.MAR.9.6	Soþlice he nyste hweat he cwæþ; he wæs afæred mid ege.
b.MAR.9.7	And seo lyft hi ofersceadewode; and stefn com of ðære lyfte, and cwæþ, Ðes is min leofesta sunu, gehyraþ hine.
b.MAR.9.8	And sona ða hi besawon, hi nanne hi mid him ne gesawon, buton ðone Hælend sylfne mid him.
b.MAR.9.9	And ða hi of ðam munte astigon, he bead him, ðæt hi nanum ne sædon ða þing ðe hi gesawon, buton ðonne mannes sunu of deaþe arise.
